
پرورش دو پسر خود، از هیچ دقتی فروگذار نکرد و آنها را به گونه ای تربیت کرده بود که هر دو پسر، زبانزد عام و خاص، شهره شهر ، معروف آشنا و بیگانه بودند
پسر بزرگ نامش شاه زمان و پسر کوچک اسمش شهر باز بود.
 شهرباز در دلیری، شهامت و بذل و بخشش و داد و دهش، شهره آفاق بود و شاه زمان در درایت، سیاست و مملکت داری زبانزد عام و خاص.
پادشاه جزایر هند و چین یا پدر شاه زمان و شهرباز، در زمان حیات خود، پسر بزرگ را به پادشاهی و حکومت سرزمین سمر قند گمارد و پسر کوچک را نزد خود نگه داشت.
 بعد از مرگ پدر، شاه زمان، همچنان بر حکمرانی و سلطنت سرزمین سمرقند باقی ماند و شهر باز نیز جای پدر، بر تخت سلطنت جزایر هند و چین نشست.
آن دو پسر، بعد از مرگ پدر، هر کدام بیست سال تمام بر سرزمین های تحت حکمرانی خویش با اقتدار حکومت کردند، البته این اقتدار به ظاهر بود، زیرا هیچ کدام قدرت ادارة صحيح خانه و دربار خود را هم نداشتند.
بالاخره یک روز، برادر بزرگ یا شاه زمان، دلتنگ دیدار برادر کوچک خود شد، از مقر حکومت خود یعنی سمر قند، عزم سفر به جزایر هند و چین را نمود، شاه زمان، وزیراعظم خود را فراخواند و به او گفت: من برای دیدار برادر خود شهرباز، عزم سفر به سرزمین او را کرده ام.
 اول اینکه در غیاب خود، اداره امور مملکت و نیابت سلطنت را به تو 
می سپارم؛ و دوم، ترتیب سفری مجلل و شاهانه را برای من بده که دو روز دیگر قصد حرکت دارم.
 
وزیر اعظم، اطاعت امر کرد و پس از آماده شدن مقدمات کار، شاه زمان با جمعی از نخبگان و زبدگان و برگزیدگان دربار خویش، سفری را به سوی جزایر هند و چین آغاز کرد.
شاه زمان و همراهان او، اولین روز سفر را رفتند و رفتند، تا شب فرارسید و تاریکی همه جا را فرا گرفت.
 کاروانیان، خیمه ای و خرگاهی بزرگ برافراشتند تا شب را بیاسایند و صبح روز بعد به سفر خود ادامه دهند.
شاه زمان هنوز در خیمه خویش نیاسوده بود که یادش آمد، گوهر گرانبهایی را که به عنوان سوغات برای برادرش شهر باز تهیه کرده بود، جا گذاشته و همراه خود نیاورده است.
 شاه زمان برای آنکه بین همراهان و ملازمان خود، به فراموشکاری شهره نگردد، بعد از آنکه همه به خواب رفتند، دو تن از نزدیکان خود را خبر کرد و به آنها گفت: بدون آنکه با کسی صحبتی داشته باشید، همراه من بیایید که قبل از طلوع آفتاب، بر می گردیم.
 کاری پیش آمده که باید با سرعت دوباره به سوی دربار روانه شویم.
شب از نیمه گذشته بود که شاه زمان با دو همراه خود وارد قصر شد، آن دو تن را بیرون ساختمان گماشت و خود به خوابگاه رفت، وقتی وارد خوابگاه شد، در همان اولین شب سفر و غیبت از خانه، همسر 
خیانتکارش را با مردی نامحرم و اجنبی، در وضعی دید که طاقتش طاق شد و عنان اختیار از کف داد و شمشیر از نیام بر کشید و آن دو خیانتکار ناسپاس را که از ترس، زبانشان بند آمده و نفس در سینه شان حبس شده بود، سر از تن جدا کرد.
سپس، اندوهگین و خشمناک، اندکی نشست و سر پر دردش را در میان دو دست گرفت و سپس از خوابگاه بیرون آمد و بدون آنکه هیچ سخنی، حتی با آن دو تن همراه محرم خود که بیرون خوابگاه ایستاده بودند، بگوید.
 با گوهر گرانبهای سوغات برادر در دست، و خاطره درد آور آن دو خیانتکار پست، سوار بر اسب، به اتفاق همراهان به سوی اردوگاه تاختن گرفت.
شاه زمان در طول راه و تا رسیدن به جزایر هند و چین و خطه فرمانروایی برادر کوچک خود، لب از لب نگشود و با آن دو همراه خویش هم سخنی نگفت.
 تنها امید او دیدار برادرش بعد از بیست سال دوری بود که اندکی از بار غمش کم کند و از سنگینی اندوهش بکاهد.
 سرانجام بعد از دو هفته راهپیمایی و تحمل رنج سفر، به مقر جزایر هند و چین، کشور تحت حکومت برادر کوچک خود، شهر باز رسید.
شهر باز که خبر آمدن برادرش را شنید، دستور داد تا شهر را آذین بستند.
 کوی و برزن را چراغانی کردند و در و دروازه را با فرش و گل آراستند، و خود نیز با گروه کثیری از امراء و نجباء و وزراء به استقبال برادرش رفت، برادری که دلی پر از خون داشت و غصه ای جانکاه او را رنج می داد.

شاه زمان، سلطانی سرزمین سمرقند، دست در گردن برادرش انداخت و او را غرق بوسه کرد، اما شهر باز حس کرد برادرش، بعد از بیست سال دوری، آنگونه که باید، اشتیاق دیدار او را ندارد.
 با اینکه برادر بزرگ خود، شاه زمان را به خوبی می شناخت، اما شوق دیدار را در چشمان او نیافت، شهرباز از اندوه برادر در شگفتی بود.
 پنداشت شاید رنج سفر و راه زیادی که پیموده، باعث خستگی او شده، لذا بلافاصله برادر خود را به کاخی که برای استراحتش آماده کرده بود راهنمایی کرد، دو روز به او فرصت داد تا استراحت کند و خستگی راه و کوفتگی سفر از تنش خارج شود، اما صبح روز سوم که شهر باز به دیدار برادر از راه رسیده خود رفت، باز هم او را غمگین و آزرده دید.
 تصور کرد خاموشی و محزن او به سبب دوری از وطن و خانواده است، او طاقت نیاورد و از برادرش علت را پرسید که چه چیز روحش را آزرده و تنش را رنجور و ژخش را زرد کرده، که شاه زمان در پاسخ برادر این بیت را آورد: گر من ز غمم حکایت آغاز کنم
با خود دل خلقی به غم انباز کنم و سپس ادامه داد: جان برادر، برای اینکه این ملال و افسردگی از من دور شود، از تو می خواهم که برنامه یک شکار چند روزه را ترتیب بدهی، بلکه این برنامه، شادی را دوباره به من باز گرداند و بار دیگر لبخندی بر لبان من بیاورد.
 به خدا دوست ندارم بعد از بیست سال، مرا این چنین غمگین ببینی.
 شهر باز پاسخ داد: من هم که پس از سالها
دوری موفق به دیدارت شده ام، امید داشتم تو را خندان و شادمان ببینم، نه غمگین و افسرده.
 آیا دلت نمی خواهد راز دل خود را با من که یگانه برادرت هستم در میان بگذاری، تا چاره ای بهر آن بیندیشم؟ شاه زمان پاسخ داد: فعلا تو ترتیب آن برنامه شکار چند روزه را بده، بلکه گشت و گذار در دشت و صحرا، چاره دل افسرده ام باشد.
برنامه شکار چند روزه، تدارک دیده شد و چون سحرگاه روز شکار، شهر باز به کاخ شاه زمان رفت که در جوف استراحتگاه او بود رفت، تا برادر را برای برنامه شکار همراه خود ببرد، مهمان خود را در بیماری و حال زار دید.
 شاه زمان با رنج و اندوه به برادر کوچک خود گفت: حال که تو ترتیب برنامه شکاری به این باشکوهی را داده ای، هیچ چیز را تغییر نده.
 تو همین حالا حرکت کن، من صبح روز بعد که حالم بهتر شد، به همراه یک بلد به تو خواهم پیوست، ضمنا دراین باره به افراد درون قصر و اعضای خانواده ات نیز سخنی نگو، و آنها را که هم اکنون در خوابند، بیدارشان نکن، چون صبح شود من هر چه خواستم از آنها می طلبم.
 شهر باز توصیه و حرف برادرش را شنید و خود به اتفاق همراهان که در بیرون خوابگاه در انتظارش بودند به شکار رفت.
صبح شد، شاه زمان رنجور و تب کرده، اندکی پرده اتاقش را به کناری زد تا به باغی که بین دو عمارت اندرونی پادشاه جزایر هند و چین و قصر پذیرایی شاه زمان مشترک بود نگاهی بیاندازد، اما شاه زمان رنجور چیزی را دید که غم جانکاه خود را از یاد برد.
 زیرا ساکنان اندرونی 
پادشاه جزایر هند و چین، به تصور اینکه دو برادر و همراهانشان، اندرونی و مهمانسرا را ترک کرده اند، فارغ از دغدغه وجدان و بیم از عذاب الهی، در حیاط اندرونی که دیواره های بلندی داشت و دور از چشم دیگران بود، مجلس عیش و نوشی گسترده بودند.
شاه زمان، همسر خطا کار خود را در خوابگاه، آن هم در شب تاریک با یک مرد نامحرم دیده بود، اما او در روز روشن، تمام زنان حرمسرای برادرش شهر باز را می دید که با بی پروایی به فسق و فجور مشغول بودند.
 اگر شاه زمان فقط ما تم خیانت یک سوگلی خود را داشت، اما در آن هنگام می دید که زنان حرمسرای برادرش به خیانتی وقیحانه مشغول اند.
 در نتیجه ماتم و درد بی درمان برادر ، باعث شد که تب و بیماری و رنجوری اش آنقدر بالا گیرد که دیگر قدرت دوباره برخاستن از بستر را نداشته باشد.
بار غم و درد آن چنان بود که او را از هوش برد، و اهل حرمخانه و ساکنان حرمسرای کاخ پادشاه جزایر هند و چین، بی خبر از حضور شاه زمان در کاخ، به اعمال خیانتکارانه شان مشغول بودند.
 یک روز گذشت، چون شهر باز در شکارگاه برادر را ندید، از بيم آنکه مبادا حال مهمانش وخیم تر شده باشد، برنامه شکار خود را رها کرد و تا حدی نگران، به قصر برگشت، تا از علت نیامدن برادرش با خبر شود.
شاه زمان، افسرده و پریشان در اتاق پذیرایی برادر، بر روی بستر افتاده بود که شهر باز از راه رسید و علت آن همه غم را از برادر پرسید، 
بالاخره شاه زمان زبان به تعریف حکایت ماجرای خیان سوگلی خود گشود.
شهر باز از برادر مهمان خود پرسید، اما چه شد که وقتی به قصر من آمدی، بیماری و افسردگی تو شدت گرفت ، تو با این درد جانکاه که در درون داشتی، دو هفته رنج سفر و خستگی راه را تحمل کردی تا نزد من رسیدی، آیا همان غم، با عث شدت بیماری و رنجوری بیشتر تو شده یا اینکه.
؟
در اینجا بود که شاه زمان، دوباره زبان به سخن گشود و آنچه را در روشنایی روز و کنار استخر دیده بود، برای برادر تعریف کرد و گفت: اگر رنجوری من به خاطر خیانت یکی از زنان اندرون قصرم، آن هم در شب و خلوت بود.
 اما اهل اندرونی قصر تو را در روز روشن در کنار استخر باغ قصر، بی پروا سرگرم فسق و فجور دیدم.
شهر باز بعد از شنیدن ماجرای خیانت سوگلی برادر و همچنین خیانت زنان حرمسرای خود گفت: از آنچه که در قصر تو رخ داد بسیار متأسفم و خوشحالم که آن دو خیانتکار را به سزای اعمالشان رساندی، ولی از اینکه تمام اهل حرمسرایم در روشنایی روز دست به چنین کاری بزنند در شک هستم.
 آیا تصور نمی کنی که ممکن است اشتباه دیده باشی؟ اگر تو، برادر بزرگ و عزیز کرده من نبودی و به تو اعتماد کامل نداشتم، اجازه نمی دادم حتی چنین حرفی بر زبان آوری، و اگر کس دیگری چنین حرفی میگفت فرمان قتلش را می دادم.
 آخر چطور ممکن است 
تمام افراد اندرونی قصر من، نابکار و خیانت پیشه باشند، و حتی یک نفرشان هم حرمت مرا نگه ندارد؟ نه برادر جان يقينا تو در اثر آن حادثه ناگوار و این راه دراز بیمار گشته و دچار مالیخولیا شده ای.
شاه زمان گفت: برادر جان، من نه گرفتار مالیخولیا شده ام و نه دید خود را از دست داده ام.
 پنجره اتاق من که مهمانسرای خصوصی توست، به حیاط اندرونی تو باز می شود و من که اکنون با همین چشمان خود، گنجشک نشسته بر روی درخت کنار استخر را می بینم.
 آخر چطور ممکن است دچار اشتباه شده باشم؟ من پیشنهادی برای تو دارم، و آن این است که در اندرون قصر، شایع سازی کن برای یک برنامه شکار، به مدت طولانی تری دوباره عازم سفر خواهی شد
شهر باز میان حرف برادر پرید و گفت: وقتی هیچ کدام در قصر نباشیم، چه نتیجه ای خواهیم گرفت؟ شاه زمان گفت: برنامه سفر شکار رفتن خود را به همه اعلام می کنیم، اما ابتدا خدم و حشم را راهی کرده و به آنها خواهیم گفت که خیمه و خرگاه را برپا کنند تا ما هم به آنها بپیوندیم، در اندرون قصر تو هم، این گونه وانمود میکنیم که، با خدم و حشم راهی شده ایم، ولی خود را از چشم دیگران دور کرده و در گوشه ای پنهان می شویم.
 من اطمینان دارم آن ماجرای هولناک دو باره رخ خواهد داد.
شهر باز گفت: من به خاتون های حرمسرا و کنیزانم اعتماد کامل دارم، اما به احترام پیشنهاد و خواسته تو، این کار را هم انجام خواهم داد.
 شهر باز، قصد سفر و رفتن به شکار برای مکانی دور تر و مدتی طولانی تر 
را در قصر خود شایع کرد، اما روز سفر آن دو برادر پس از خداحافظی از اهل اندرونی، در گوشه ای پنهان شدند، در حالی که شهر باز با خود فکر می کرد، آنچه که برادرش گفته یک اندیشه مالیخولیایی بیش نیست، و او قصد دارد ضعف های دربار خود و بی کفایتی اش در نگهداری اندرونی اش را در دربار وی هم جلوه گر کند.
 اما هنوز ساعتی از روز و بر آمدن خورشید نگذشته بود که اهل نابکار حرمسرا، دوباره دور استخر باغ، بساط عیش و نوش گستردند و گستاخانه به فسق و فجور پرداختند.
 شهر باز وقتی آن صحنه را دید به شدت متأثر شد و به گریه در آمد و از برادرش چاره خواست.
شاه زمان گفت: اگر حاضری این رسوایی بزرگ را به جان بخری، هم اکنون دستور بده که جلادان تمامی این خیانتکاران را از دم تیغ بگذرانند، والا دم فرو بند و هر چه دیدی فراموش کن.
 شهر باز گفت: راه سومی هم وجود دارد و آن چشم پوشی از سلطنت و ترک درباری چنین آلوده است، بهتر است راه بیابان در پیش بگیریم و ترک دیار و خانمان کنیم و در گوشه ای از زمین خدا گمنام و ناشناس زندگی کنیم، که این پادشاهی ارزش چنین تنگی را ندارد.
شهر باز و شاه زمان بی آنکه کسی متوجه شود، در تاریکی شب از قصر بیرون آمدند و بدون هدف معين و مقصد مشخص، راه بیابان در پیش گرفتند.
 چند روزی در بیابان راه رفتند تا به ساحل دریای عمان رسیدند، در آنجا درخت تناور و سر سبزی دیدند که چشمه آب زلالی در پای آن 
می جوشید.
 دو برادر آزرده خاطر و خسته، پای آن چشمه نشستند تا اندکی بیاسایند و آبی بیاشامند، هنوز جرعه ای به لب نبرده بودند که دیدند، در دوردست غباری به هوا برخاسته و ترشی سهمگین، زمین و زمان را به لرزه درآورده است.
 ترس سراپای وجودشان را فرا گرفت، برای پنهان ماندن از نظر، به بالای همان درخت رفتند و خود را لابلای شاخ و برگ ها پنهان ساختند، که دیدند غولی بی شاخ و دم و عفریتی زشت و بدقواره، به پای چشمه رسید، در حالی که صندوق بزرگی روی سر خود داشت.
 هیولا، صندوق را از روی سر بر زمین گذاشت در آن را باز کرد که پری وشی آدمی پیکر و دختری آفت دل و رشک هنر بتگر از درون صندوق بیرون آمد.
و اما قصه آن دختر زیبارو از این قرار بوده است که:
غول بی شاخ و دم، از مدت های قبل شیفته آن دختر زیبا شده و دل به مهر او سپرده بود، همیشه هم در پی یافتن فرصت برای ربودن او بود تا در شب عروسی اش، آنگاه که او برای آرایش به همراه چند تن از محرمان از خانه بیرون می آید، عفریت در طول راه خانه دختر و آرایشگاه یا مشاطه خانه در یک لحظه، از غفلتی همراهان استفاده کرده و وی را می رباید و همراه خود می برد.
زمانی که غول بی شاخ و دم ، در کنار چشمه و زیر درختی که شاه زمان و شهر باز بالای آن پنهان شده بودند، صندوق را از سر پایین آورد و در آن را بگشود و آن پری چهر از داخل آن بیرون آمد، غول به آن زن زیبا 
گفت: در طول راه صندوق تو را روی سر گرفته و آمدم، حال خسته ام و دلم می خواهد بخوابم، تو مثل همیشه بالای سرم بنشین و مراقب اطراف باش و هر گاه خطری پیش آمد آن گونه که می دانی مرا بیدار کن.
غول با گفتن این حرف سرش را روی زمین گذاشت و چشمان خود را بست و صدای خرناسه اش به آسمان رفت، پس از چند دقیقه که خواب عفریت سنگین شد، دخترک از جیب بزرگ خورجین مانند جامه خود، ریسمانی در آورد که آن ریسمان از داخل حلقه بسیاری از انگشتری ها رد شده بود و دخترک هم چون عابدی که دانه تسبیح بشمارد با صدای بلند شروع به شمارش آن انگشتری ها کرد، و با صدای بلند از یک شمرد و به ده، بیست و پنجاه و هفتاد و صد رسید و بالاخره تا رقم پانصد و هفتاد، آنگاه با صدای بلند گفت:
امیدوارم در این یک شبانه روزی که این جادوگر بی شاخ و دم خواب است، مردی از راه برسد و انگشتري پانصد و هفتاد و یکی را هم از او بگیرم.
ملک زادگان بالای درخت پنهان شده، وقتی دختر را دیدند که با آن صدای بلند، دانه های انگشتری را می شمارد و با خود حرف می زند، از بالای درخت پایین آمدند و در مقابل آن زن زیبا ایستادند.
 زن بدون آنکه از مشاهده آن دو برادر ترسی احساس کند با صدای بلند گفت:
چقدر خوب، امروز تعداد انگشتری های من پانصد و هفتاد و دو عدد خواهد شد، و سپس از آن دو برادر دعوت کرد تا در کنار او بنشینند.

آنگاه زن گفت: خیالتان راحت باشد که این دیو، تا فردا همین وقت از خواب بر نخواهد خاست، مگر به نوعی که فقط من میدانم و خودش یادم داده، البته آن هم در مواقع خطرناک که عفریت ها و غول های بی شاخ و دمتری پیدا شوند.
 نه الان که دو شاهزاده مثل شما آمده اند.
وقتی دو برادر نگاه نفرت انگیز زن زیباروی را به غول دیدند، از زن پرسیدند، حالا که می گویی این غول تا صبح فردا از خواب بیدار نمی شود، پس چرا نمیگریزی؟
زن زیبا، سرش را با تأسف تکان داد و گفت: این غول واقعة عفریت است، او مرا جادو کرده و طلسم مرا در کنار شیشه عمر خود در جایی پنهان کرده که نمیدانم کجاست.
 او هیچ ضربه ای بر تن او کارگر نیست، حتی اگر شمشیر هم بر فرق سرش وارد کنی، صدمه ای نمی بیند، مگر اینکه از خواب بیدار می شود و آن وقت است که دمار از روزگار کسی که به او ضربه ای زده در می آورد.
 در ثانی چون مرا جادو کرده و طلسم شده او هستم، اگر بیدار شود و مرا نبیند، نفیر کشان و پروازکنان حتی تا آن سوی دنیا هم به دنبال من می آید و مرا می یابد، سخت به بند می کشد و بی رحمانه تر عذاب میدهد.
من در روزهای اول اسارتم به دست این عفریت، به قصد فرار از چنگ او، دست به چنین کاری زدم ولی متأسفانه سخت تر گرفتار شدم، باید بدانید من تا آخر عمر محکوم به این سوختن و ساختنم
زن زیبارو که ریسمان پر از انگشتری ها را در دست داشت، وقتی آن 
دو برادر را در مقابل خود دید و فهمید که آنها مشتاق به شنیدن داستان او و قصه عفریت هستند گفت: من دختر مغرور سرداری سفاک بودم خواستگاران بی شماری داشتم که افرادی صاحب لیاقت بودند، اما من در بازی دادن آنها، احساس لذت می کردم.
 کار بسیاری از عاشقان و دلدادگان من سرانجام به جنون و آوارگی و خودکشی رسید، از جمله پسری پاک نهاد که تنها فرزند یک زڼ شوهر از دست داده بود و چون آن پسر نیز کارش به خودکشی رسید، مادر دل سوخته اش نفرینم کرد و گفت: امید وارم عفریتی سر راه تو قرار گیرد، تو را به رباید که روزی صد بار بمیری و زنده شوی
از قضای روزگار، غولی بی شاخ و دم که همین عفریت بخواب رفته است، عاشق من شد.
 و من که از پیدا شدن این غول خیلی ترسیده بودم و نفرین آن مادر بیچاره را در مورد خودم اجابت شده می دیدم، به اولین
خواستگاری که بعد از این غول از راه رسید، جواب مساعد دادم که در شب عروسی ام، در یک لحظه غفلت همراهانم در راه مشاطه خانه، این غول مرا دزدید و جادویم کرد و به عقد خود در آورد و طلسم مرا در کنار شیشه عمر خودش در داخل غاری در دل کوهی قرار داده که من هرگز نتوانستم نشانی آنجا را بیابم، اما خودش گاهی پروازکنان و نفیر کشان به آنجا می رود و باز می گردد
اکنون پنجمین سالی است که من اسیر دست این عفریت سیه دل هستم، هر چند می دانم به خاطر آن دل شکستن ها و نابودی و مرگ آن 
همه پسران جوان که عاشق من بودند به چنین عقوبتی دچار شده ام و تا آخر عمر هم باید اسیر این عفریت سیه کار و چنین اهریمن بد قلبی باشم.
 اما برای تلافی در صدد گرفتن انتقام از او هم هستم.
دو برادر با تعجب پرسیدند: ممکن است بگویی چگونه داری از این غول بی شاخ و دم که تو را اسیر و گرفتار کرده انتقام می گیری؟
زن زیباروی بدسیرت جواب داد، این غول بی شاخ و دم، خواب بسیار سنگینی دارد، وقتی به خواب می رود تا فردا همان وقت از خواب بیدار نمی شود، مگر اینکه من شاخه خشکیده ای را داخل گوش چپش نمایم، در آن صورت هراسان از خواب می پرد.
 من برای گرفتن انتقام از این غول بی شاخ و دم، وقتی که او به خواب می رود، که معمولا هر سه چهار روز یک بار است، با مردان بیگانه، که در ساعات خواب عفریت، سر راهم قرار می گیرند، معاشر و هم نشین می شوم.
 این مردان هر که می خواهند باشند، در پایان معاشرت و نشست خود با آنها هم، یک انگشتری از ایشان به یادگاری می گیرم و همان طور که دیدید، انگشتری های ستانده و به ریسمان کرده ام، پانصد و هفتاد عدد است که امید وارم پانصد و هفتاد و یک و پانصد و هفتاد و دو میاش را از شما دو نفر که فکر می کنم برادر هم هستید، بگیرم.
دو برادر، یعنی شاه زمان و شهرباز، از شنیدن حرف های آن زن به ظاهر زیبا، اما عفریت صفت، آن چنان به خشم آمدند و از پیشنهادش به قدری شرمگین شدند که توقف در آنجا را جایز ندانستند و به راه خود ادامه دادند.
 قدری که جلو رفتند، شهرباز به برادر بزرگ تر خود شاه زمان 
گفت:
وقتی از ماجرای خیانت این عفریته در حق شوهرش باخبر شدم، در یافتم که غم و اندوه من و تو در برابر بدبختی و فلاکت آن غول بی شاخ و دم ، با تمام قدرت جادوگری اش هیچ است.
 لذا من قصد دارم دوباره به قصر حکمرانی خود برگردم و بقیه گناهکاران اندرون قصرم را مجازات نمایم و به سلطنت خویش ادامه دهم.
 حال بگو تو چه خواهی کرد؟ آیا به سرزمین سمرقند و قصر حکومت خویش باز می گردی یا می خواهی تا آخر عمر نزد من بمانی که البته آن تصمیم یعنی ماندن در نزدم سعادتی برای من خواهد بود؟
شاه زمان گفت: هیچ کدام، نه سلطنت در سرزمین سمر قند را می خواهم و نه اقامت در خاک پدری و در سایه حکومت و امارت تو را می طلبم، قصد آن دارم گوشه عزلت اختیار کنم و در دیار غربت به شیوه ای ساده زندگی کنم و باقی مانده عمر را به عبادت بگذرانم.
 شاید آنچه بر سرم آمده نتیجه گناهان قبلی خودم بود که از روی غرور، مرتکب شده ام.
 نه برادرجان، از هم اکنون مرا دیگر با حکومت و حکمرانی که کمتر ممکن است عاری از ظلم باشد کاری نیست، من راه خویش میگیرم و به سوی خدای خویش می روم.
آری شاه زمان و شهر باز که پس از بیست سال دوری آن چنان به نزد هم آمده بودند، این چنین از هم جدا شدند، شاه زمان همچنان در ساحل دریای عمان بی هدف و مقصود، اما رو به سوی خدا آورده به سوی مقصد نامعلومی جلو رفت و شهر باز هم برای رسیدن به قدرت و سلطنت به 
عقب برگشت و چون مجددا از کنار همان درخت تناور و چشمه آب رد شد، غول را در خواب دید که خرناسهاش بلند بود و آن زن زیباروی سیه کار هم، همچنان در حال شمردن دانه های انگشتری داخل ریسمان بود که هنوز تعدادش همان پانصد و هفتاد عدد بود.
شهر باز چون به مقر حکومت خویش گام نهاد و وارد قصر شد، ابتدا تمام اهل اندرون سیه کار و غلامان نابکار و خائنان تبه کار را فراخواند، حاضران چون چهره برافروخته و چشمان خون گرفته پادشاه را دیدند بر خود لرزیدند، این ترس وقتی به اوج رسید که شهر باز، جلادان را صدا کرد و داستان خیانت آنها را که یک روز برادر رنجورش و روز دوم هر دو دیده بودند، به جمع خائنان تبه کار یادآور شد و فرمان سر بریدن همه آنها را صادر کرد که تعدادشان از سی نفر هم بیشتر بود.
 محکومان به گریه و زاری و التماس افتادند و شهر باز آبرو باخته، قبل از آنکه جلادان دست به شمشیر ببرند گفت: ای سیه دلان نابکار و ای نمک به حرامهای خیانتکار ، آنچه را که من دیدم و شما را در برابرش مستحق این مجازات می دانم، فساد و تباهی دو روز شما بود، چه بسا که این سیه کاری ها صدها روز بوده، و بعد بی آنکه به خون گریستن زنانی که روزی گل سر سبد حرمسرا و مراد دل و مطلوب خاطرش بودند اعتنایی کند از سرسرای قصر خود خارج شد.
شهر باز فقط به کشته شدن آن جفا پیشگان خیانتکار رضانداد، بلکه فرمان داد تا تنهای از سر جداشده آن عده بیش از سی نفر را جلوی 
سگان گرسنه شهر انداختند و از سرهایشان برای عبرت دیگران در جلوی قصر خود منازهای کوچک ساختند و این انتقام اول سلطان شهر باز بود.
انتقام دوم شهر باز به مراتب از انتقام اولش وحشتناک تر بود، زیرا دستور داد که هر روز دختری از دختران زیباروی شهر را بیاورند و او را به عقد او درآورند و سحر گاهان شب عروسی که هنوز سپیده نزده و
خورشید سر از کوه شرق در نیاورده بود دستور می داد تا جلاد گردن آن دختر را بزند و او را راهی دیار عدم بنماید.
سه سال بر این منوال گذشت، بیش از هزار دختر در سحرگاه شب زفاف سر شان از تن جدا شد به ترتیبی که دیگر در شهر دختری نماند و
خانه و خانواده ای نبود که داغدار این انتقام جنون آمیز سلطان شهر باز نباشد.
دیگر دختری در شهر پیدا نشد و وقتی شهر باز از این خبر آگاه گردید، وزیراعظم خود را فراخواند و به او دستور داد، برای شب های آینده از هر کجا که شده و به هر طریق دختر باکره ای بیابد.
 شهر باز گفت: به من گزارش کرده اند دختری که امروز به عقد من در می آید، آخرین دختر این شهر است.
 به تو فرمان می دهم که فردا یا دختری برای من می آوری و یا جلاد سر خودت را از تن جدا خواهد کرد.
 وزیر با چهره ای پردرد و غمناک به خانه آمد و بر سکوی در سرای خود نشست و سر در میان دو دست گرفت، دانه های اشکش به دامان می ریخت که دخترش بر بالای سرش آمد.
 
وزیر اعظم شهرباز، دو دختر داشت، به نام های شهرزاد و دنیا زاد.
 شهرزاد دختر بزرگ تر و انیس پدر بود، او وقتی پدر را آنگونه افسرده و گریان دید گفت: ای پدر!
 علت اندوه تو را می دانم، زیرا من هم دختری از دختران این شهرم و اگر تاکنون سرم بر باد نرفته، چون دختر وزیر اعظم مملکت هستم.
 من همه چیز را می دانم، در این سه سال آنها که دختری داشتند و توان رخت کشیدن از این دیار و رفتن به ممالک دیگر را داشته اند، همه خانه ها را گذاشته و خانمان را برده اند.
 اینک من تمنایی از تو دارم، خواهشم این است که فردا مرا به عقد شهر باز درآوری.
 زیرا اگر تو با دست خود چنین اقدامی نکنی، یقینا شهر باز دیوانه انتقامجو، خود به سراغ من و خواهرم دنیازاد و یکی دو دختر باقی مانده در خانه امرای لشکر خواهد آمد.
 لطفا فردا مرا به عقد این ملک انتقامجو درآور، یا من نیز چون دیگر دختران این مرزوبوم به تیغ هلاکت گرفتار خواهم شد و یا باقی مانده دختران مملکت خود را از این مهلکه دهشتناک نجات خواهم داد.
سیلاب اشک از دیدگان وزیراعظم شهر باز دیوانه انتقام، سرازیر شد، زیرا او هرگز فکر نمی کرد، روزی برسد که با دست خود، نور دیده و دختر عزیز کرده اش را به تیغ جلاد بدهد، خواهش های وزیرا عظم و یا در واقع، التماس های پدر نتیجه ای نبخشید، زیرا که شهرزاد همچنان بر انجام خواسته خود اصرار می ورزید.
در آخر به عنوان اتمام حجت وزیر اعظم به شهرزاد گفت: دخترجان مرا بیم آن است با تصمیمی که گرفته ای در پایان بر تو همان رسد که بر 
دراز گوش نصیحت کن دهقان رسید.
 
شهرزاد پاسخ داد: پدر جان باید به شما بگویم که من هرگز از حرف زده خود بر نمی گردم.
 اما خیلی دوست دارم آن داستان را از زبان شما بشنوم تا یک داستان نیز بر تعداد افسانه هایی که می دانم اضافه شود.
 وزیرا عظم سلطان شهر باز یا پدر دلسوز شهرزاد، داستان خود را این گونه آغاز کرد:
آورده اند و گفته اند و هم شنیده ام که در سال های بسیار دور مرد دهقانی سرمایه بسیار و گوسفندان بی شماری داشت که سرمایه اش باغهای پر میوه و مزرعه های پر بار بود، به اضافه گله گوسفندان پر وار، و اما مرد دهقان در خانه خود نیز طویله ای داشت که در آن طویله یک گاو و یک خر نگهداری می کرد.
 و دهقان قصه ما مزیت و بر تری اش بر دیگر دهقانان و گله داران این بود که زبان جانوران می دانست.
این مرد دهقان آشنا به زبان جانوران، شبی آهسته و سر زده به طرف طويله رفت که صدای گفت و گوی خر و گاو خود را با هم شنید.
 آهسته تر و بی صدا وارد طویله شد و گاو را دید که نزدیک آخور خر ایستاده و با حسرت چشم بر علوفه سهم غذایش و جای استراحت و خوابش دوخته و می گوید: خر عزیز گوارا بود بر تو این نعمت و راحت که من گاو، روز و شبم به رنج و زحمت و درد و تعب می گذرد.
 گاهی زمین شخم می زنم و به شیار مشغولم و گاهی هم آسیاب می گردانم که نه گاهی، بلکه از صبح تا شب، همواره بدون لحظه ای استراحت، صاحب از من کار می کشد، و 
باز هم که نه کار می کشد، بلکه از کار فرط مرا می کشد.
 اما تو که گفتم: گوارا بادت این نعمت، در روز جز آنکه ساعتی صاحب را سواری می دهی و او را به مزرعه برده و بر گردانی کار دیگری نداری و چون در روز زحمتی نمی کشی و آن چنان کاری نمی کنی، از درد و خستگی شبانه من بی خبری ترا شب به عیش و طرب می رود
ندانی که بر ما چه شب می رود دراز گوش گفت: بسیار خوب حال که اظهار کسالت و احساس رنجوری از شدت کار میکنی، فردا چون هنگام شخم و شیار زمین، افزار به گردنت بستند، بر زمین بخواب و هر چه تو را زدند از جا بر مخیز و هر چه علوفه پیشت آوردند مخور.
 یکی دو روزی که چنین کنی، به یقین از رنج و مشقت خلاصی می یابی، چون راهنمایی خر به پایان رسید، هم گاو بر سر آخور خود رفت و هم مرد دهقان به سرای خود برگشت.
صبح روز بعد مرد دهقان وقتی وارد طویله شد و خود را با گاو که خود را به بیماری زده بود رو به رو دید، گاو آهن بر گردن خر گذاشت و او را بر زمین برد و تا شب دو برابر کاری را که هر روزه از گار می کشید از خرکار گرفت.
دراز گوش شب خسته و نالان به طویله آمد و گفت: ای گاو عزیز کاش زبانم لال می شد و تو را مثلا راهنمایی نمی کردم، زیرا امروز از صاحب شنیدم که به دوستش می گفت: فردا گاو مرا به بازار ببر و به 
قصاب بفروش زیرا این خر پرخورده و تنبل شده، هر دو کار را می تواند با هم انجام دهد.
و حال من پدر، این قصه را از این جهت گفتم که دلسوزی های تو برای دخترکانی که هر سحرگاه سرشان زیر تیغ جلاد می رود مثل دلسوزی درازگوش برای گاو نباشد که کار را از اول بدتر کند.
شهر زاد گفت: پدر جان قصه شما بسیار جالب و پر معنا بود، اما بدانید که قصه شما هرگز در مورد کار من مصداق پیدا نخواهد کرد، زیرا اولا که من اطمینان دارم موفق خواهم شد و در ثانی شما چاره ای هم جز این کار ندارید، زیرا اگر امشب خودتان با دست خود مرا به عقد سلطان در نیاورید، فردا و پس فردا شما را مجبور خواهند کرد.
وزیر اعظم وقتی متوجه شد، مخالفت با دخترش فایده ای ندارد و از طرفی می دانست که دیگر دختری هم در آن شهر و شهرهای نزدیک پیدا نمی شود، و از طرف دیگر به هوش و دانایی دخترش، شهر زاد نیز اعتقاد کامل داشت و می دانست که حتما نقشه ای در سر دارد که این گونه عصرانه طلب همسری پادشاه را می کند، دل قوی داشت.
 جامه بر تن کرد و به سوی در بار رفت.
 شهر باز وقتی دید وزیر اعظمش با آن سرعت بازگشته، متعجب شد و پرسید چه کردی؟ آیا دختری برای وصلت فردا شب من یافتی؟ وزیراعظم پاسخ داد: «آری»!
در منزل وزیر اعظم، دو خواهر یعنی شهرزاد و دنیازاد ساعت ها با هم به گفت و گو پرداختند و هر دو با رضایت خاطر و چهر های خندان از یکدیگر جدا شدند.

بعداز ظهر فردا، شهرزاد را به قصر بردند، ابتدا خطبه خواندند و شهرزاد قصه گو را به عقد شهر باز انتقامجو در آوردند، و چون شب زفاف گذشت و هنوز چندی تا سحر باقی مانده بود و فرصتی هم تا آمدن جلاد بود.
 شهرزاد به همسرش شهر باز گفت: شهریارا!
 آیا می توانم قبل از اینکه به فرمان شما سرم زیر تیغ جلاد رود، خواهشی داشته باشم؟
سلطان گفت: غیر از طلب عفو، تا وقت سحر هر خواسته ای داشته باشی، برایت انجام می دهم.
شهرزاد گفت: خواهش من این است اجازه دهی، خواهرم دنیازاد به اینجا بیاید تا برای آخرین بار خواهرم را ببینم.
 سلطان با تقاضای شهرزاد موافقت کرد و کسی را به دنبال دنیا زاد فرستاد.
 دنیازاد که از قبل با خواهر ش صحبت کرده بود، به سرعت به اتاق شهر زاد وارد شد.
شهر زاد که دختری با فضیلت و ادیب بود و قصه های کهن بسیاری به خاطر داشت، به خواهرش دنیازاد یاد داده بود که بعد از روبوسی و ریختن چند قطره اشک دروغین، رو به شهرزاد کرده و بگوید:
راستی خواهر جان، قصه ای که دیشب برایم تعریف کردی، ناتمام مانده، اگر چند دقیقه فرصت داری، آخر داستان دیشب را هم برای من تعریف کن و شهرزاد، درحالی که گاه بلند و گاه آهسته صحبت می کرد، حکایت بازرگان و عفریت را برای خواهرش تعریف کرد، به ترتیبی که سخت توجه سلطان شهر باز به داستان شهرزاد جلب شد.
شهرزاد در حالی که می خواست به شهر باز بفهماند به خاطر کمی وقت، مجبور است داستان را تند تند تعریف کند، گاه آن چنان با سرعت حرف 
مرد بازرگان بعد از یک سال استراحت در کنار زن و فرزند، و رفع خستگی سال ها سفر با کشتی بر روی دریاهای شرق و غرب، عزم سفر دیگری، نه از طریق دریا، بلکه از راه خشکی را نمود.
 آغاز سفر مجدد بازرگان در فصل تابستان و نیمه داغ و سوزان آن بود.
 روز دوم سفر، در بحبوحه گرما و شدت تابش خورشید در وسط بیابان، بازرگان از دور درختی دید، خود را به زیر آن درخت رسانید که چشمه ای با آبی اندک هم، کنار آن می جوشید.
 ویست سکه زر، ترک دیار خود کرده و به دنبال سرنوشت خویش رفتند.
برادر بزرگ تر یا پیر زال، بعد از برگزاری مراسم چهل پدر، در دگان را 
گشود.
 به همان شیوه پدر خدا بیامرزش به کار پارچه فروشی و عرضه انواع عطر های خوشبو پرداخت، که خوشبختانه به خاطر نام خوبی که پدر از خود به جا گذاشته بود و همتی که پسر بزرگ به خرج می داد، کار پسر از کار پدر رونق بیشتری گرفت.
 اما کسی نفهمید که پسر دوم و سوم به کجا رفتند و هیچ کس هم ندانست آن دو نفر با آن یک هزار و دویست سکه خود چه کردند.
 که یک هزار و دویست سکه زر در آن روزگار ثروت بسیاری بود و حتی ثروتمندان عمده آن دیار، شاید هیچ کدام دارایی شان به هزار سکه هم نمی رسید.
باری یک سال از گشودن مجدد دگان پارچه فروشی و عطر فروشی گذشته بود که پسر بزرگ تر عاقل، هم چهار صد سکه زری را که به برادرانش اضافه داده بود پس انداز کرد و هم دو دهنه ملیر کنار دگان را هم خرید و با شهرت و اعتبار افزون تری به کار داد و ستد مشغول شد.
 تا اینکه یک روز برادر کوچک تر خود را دید که با لباسی پاره و سرورویی آشفته و چهرهای پژمرده، و در کمال شرمندگی به سراغ او آمد و عذرخواهی کنان گفت: برادر مرا ببخش و به عنوان کارگر خویش در این دگان به کار بگمار، که من ابلهی کردم و یک ساله، تمام ارثیه پدر و دارایی خود را بر باد فنا دادم.
 لطفا از من نپرس چه کردم که هر چه کردم حماقت و نادانی بود.
 حال از تو می خواهم پناهم دهی که در این سرمای زمستان نه بیغوله ای برای خوابیدن دارم و نه لقمه نانی برای خوردن.
باری ملک جوانبخت، پسر بزرگ تر یا همان پارچه فروش و 
گشود.
 به همان شیوه پدر خدا بیامرزش به کار پارچه فروشی و عرضه انواع عطر های خوشبو پر داخت، که خوشبختانه به خاطر نام خوبی که پدر از خود به جا گذاشته بود و همتی که پسر بزرگ به خرج می داد، کار پسر از کار پدر رونق بیشتری گرفت.
 اما کسی نفهمید که پسر دوم و سوم به کجا رفتند و هیچ کس هم ندانست آن دو نفر با آن یک هزار و دویست سکه خود چه کردند.
 که یک هزار و دویست سکه زر در آن روزگار ثروت بسیاری بود و حتی ثروتمندان عمده آن دیار، شاید هیچ کدام دارایی شان به هزار سکه هم نمی رسید.
باری یک سال از گشودن مجدد دگان پارچه فروشی و عطر فروشی گذشته بود که پسر بزرگ تر عاقل، هم چهار صد سکه زری را که به برادرانش اضافه داده بود پس انداز کرد و هم دو دهنه ملير کنار دگان را هم خرید و با شهرت و اعتبار افزون تری به کار داد و ستد مشغول شد.
 تا اینکه یک روز برادر کوچک تر خود را دید که با لباسی پاره و سر ورویی آشفته و چهرهای پژمرده، و در کمال شرمندگی به سراغ او آمد و عذرخواهی کنان گفت: برادر مرا ببخش و به عنوان کارگر خویش در این دگان به کار بگمار، که من ابلهی کردم و یک ساله، تمام ارثیه پدر و دارایی خود را بر باد فنا دادم.
 لطفا از من نپرس چه کردم که هر چه کردم حماقت و نادانی بود.
 حال از تو می خواهم پناهم دهی که در این سرمای زمستان نه بیغوله ای برای خوابیدن دارم و نه لقمه نانی برای خوردن.
باری ملک جوانبخت، پسر بزرگ تر یا همان پارچه فروش و 
عطر فروش با ایمان و خدادوست، با مهربانی دست در آغوش برادر کوچک بیست و یک ساله خود انداخت و سر و رویش را غرق بوسه کرد و گفت: برادرجان، گریه نکن.
 خدا را شکر که پی به نادانی هایت بردی.
 من هنوز هم همان برادر بزرگ تر تو هستم و این مغازه هم که قدری بزرگ تر شده، همان مغازه پدرمان است.
 به حمام برو و سر و تن بشوی و در خانه استراحتی بکن و از میان لباس های من هر جامه ای که دوست داشتی انتخاب کن و بپوش، که از فردا صبح با هم، در این دگان به یادگار مانده از پدر را می گشاییم و شب ها هم چراغش را روشن نگه میداریم.
ای ملک جوانبخت، باید اشاره کنم که یکی از آرزوهای آن پدر از دنیا رفته این بود که سه پسرش را داماد ببیند و بعد از دنیا برود که اجل مهلتش نداد، و یک سال بعد که پسر کوچک تر، سرافکنده و ارثیه بر باد داده برگشت، بیست و یک ساله بود.
 برادر بزرگ تر هم که خانه ای بسیار مرتب و منظم داشت و به تنهایی امور داخلی خانه اش را اداره می کرد، بیست و پنج سال بیشتر نداشت،
باری شش ماه گذشت به ترتیبی که حتی از شهرهای اطراف هم مردم برای خرید عطر و پارچه به دگان آن دو برادر می آمدند، تا اینکه برای برادر بزرگ تر خبر آوردند که برادر دومی تو را، در شهری نزدیک شهر خودمان به جرم دزدی گرفته اند و داروغه حکم بریدن دو انگشت دست راستش را صادر کرده.
 برادر بزرگ تر با شنیدن این حرف نه تنها اظهار بی تفاوتی نکرد و نگفت خود کرده را تدبیر نیست، بلکه دگان را به برادر 
برای آن بانو گفتم، خلاصه با پرداخت جریمه سنگینی و وساطت آن بانو ، عفو برادرم را گرفتم و شکرکنان به همراه برادر خود از آن شهر خارج شدم.
ای ملک جوانبخت، من شهر زاد قصه گو، برای کوتاه شدن داستان، از ذکر اینکه برادر وسطی پیر زال در طول آن مدت چه ها کرده و چگونه آن همه ارثیه را بر باد داده بود که کارش به دزدی کشید، می گذرم و فقط می گویم، پیر زال برادر و سطی خود را هم به دکان عطاری و بژازی ارثیه رسیده از پدر، اما بزرگ تر شده آورد، و در ادامه داستان برای ملک عفر تیان این گونه ادامه داد که، ما سه برادر چهار سال، در کنار هم کار کردیم که در پایان سال چهارم، پس انداز هرکدام از ما، به غیر از سرمایه ای که در دگان داشتیم، یک هزار و پانصد سکه زر بود، و من تصمیم گرفتم برای خودم و برادرانم زن بگیرم.
 زیرا من دیگر سی ساله شده بودم و برادرانم هم در سنین بیست و هشت و بیست و شش سالگی بودند.
 اما این امر خیر صورت نگرفت، زیرا همیشه و همواره برادر وسطی به من می گفت: آخر تا کی و تا چند باید از صبح تا شب توی این دگان تاریک و دور از آفتاب، پارچه ذرع کنیم و عطر را مثقال، مثقال توی شیشه بر یزیم.
 بیایید دگان را برای مدتی تعطیل کنیم و به قصد تجارت، سفری طولانی آغاز کنیم و گرد عالم بگردیم و با سرمایه ای بیشتر و دستی پر تر، به شهر و دیار خود برگردیم.
برادر و سطی آنقدر در گوش برادر کوچک ترم خواند و آنقدر آن دو به 
من امرار و اعتراض کردند، که من هم مجبور شدم تسلیم گردم، چون آنها حاضر نبودند، خودشان دو تایی به سفر بروند و مرا، با دگان پارچه فروشی و عطاری ام تنها بگذارند.
 در دگان را بستیم و هر کدام با پانصد سکه زر به راه افتادیم و سه هزار سکه دیگر را در گوشه ای امن، زیر خاک پنهان کردیم، البته باید بگویم که برادر کوچک تر من صادق و حرف شنو و مهربان، اما برادر وسطی، خیره سر و یکدنده و لجباز بود.
 گذشته از آنکه در بسیاری اوقات به مخالفت با من بر میخاست، برادر کوچک تر را هم بر ضد من تحریک می کرد.
 اما از آنجا که من برادر بزرگ تر بودم، خیلی چیزها را نادیده و خیلی حرف ها را نشنیده می گرفتم.
 بالاخره همان گونه که گفتم من تسلیم خواست و نظر برادرانم شدم و مقدار زیادی از پارچه های تیزدوزی و حریر و ترمه و عطرهای خوشبو را به اضافه هزار و پانصد سکه زر  هر نفر پانصد سکه  برداشتیم و عزم سفر کردیم، که سفر ما شش سال طول کشید.
 در اقالیم گوناگون و کشورهای مختلف و ماورای دریاها، خرید و فروش کردیم، تا اینکه سرمایه نقدی پانصد سکهای روز اول ما، ده برابر شد و چندین برابر هم، کالاهای گوناگون خریداری کردیم.
بالاخره با اصرار من، برادرانم راضی به برگشت به شهر و دیار خودمان شدند.
 در طول سفر شش ساله، بارها بین من و برادر وسطی ام، اختلاف و بگو مگو رخ داد و بعد از آخرین اختلاف، برادرانم گفتند وقتی به شهر خود بازگشتیم سرمایه هایمان را تقسیم می کنیم و از یکدیگر جدا 
می شویم، زیرا که ما می خواهیم هر کدام جدا و برای خودمان کار کنیم.
 و من وقتی دیدم حریف برادر وسطی نمی شوم و برادر کوچک تر هم تحت تأثیر اوست به جدا شدن از برادرانم رضایت دادم.
در کشتی نشستیم تا به دیار خود بازگردیم، اختلاف بین ما سه برادر به قدری بالا گرفته بود که بیشتر اوقات من تنها بودم.
 پانزده روز بود که کشتی ما روی آبهای دریاهای مغرب زمین در حرکت بود و پانزده روز دیگر راه در پیش داشتیم که روزی در عرشه کشتی زن بسیار زیبا اما بی نهایت فقير و ژنده پوشی را دیدم که نشسته و گریه می کرد.
 برای دلجویی از او، به سویش رفتم و چون از احوالش جویا شدم، به تعریف داستان زندگی سراسر درد و غم انگیز خود پرداخت.
 از او پرسیدم: چه کاری می توانم برایت انجام دهم.
 گفت: اگر می خواهی به من نیکی کنی، مرا به عقد خود در آور تا محرم تو گردم، زیرا تو را هم در این کشتی مثل خودم، تنها می بینم، در حالی که بقیه مسافران، همه با هم اند.
 و چه بسا در همین روزهای باقی مانده مسافرت در دریا، مشکلی برایمان پیش آید، که محتاج کمک یکدیگر باشیم.
 پس چه بهتر که محرم هم گردیم و در مواقع ضروری کمک هم باشیم، زیرا من تنهای تنها هستم و تو هم که با برادرانت قهری.
وقتی حرف های آن زن را شنیدم به فکر فرو رفتم، ولی سپس قبول کردم و او را به عقد خود در آوردم و در همان کشتی برای او جا و مکان مناسبی تدارک دیدم و جامهای تمیز و آراسته برایش از بازرگانان 
همسفر در کشتی خریداری کردم.
 و چون قهر و جدایی بین من و برادرانم بسیار بالا گرفته بود، آنان از ماجرای من و زن فقیر اطلاعی پیدا نکردند.
 من به همسر عقد کرده خود گفتم، عروسی مان باشد برای وقتی که من به شهر و دیار خود رسیدم.
باری، هنوز یک هفته ای باقی بود تا به شهر و دیار خود برسیم که برادرانم توطئه کردند و یک روز هنگامی که من در خواب بودم، دست و پایم را بستند و مرا به دریا انداختند.
 من در داخل دریا، با مرگ دست و پنجه نرم می کردم که ناگهان دیدم، همسرم یعنی همان زن فقیر و ژنده پوش، خود را به دریا افکند، به سرعت دست و پایم را باز کرد و در یک چشم بر هم زدن مرا به جزیرهای برد و از جلوی چشمانم دور شد.
 ساعتی در آن جزیره مات و مبهوت نشسته بودم و به ناجوانمردی برادران خود فکر می کردم که چگونه هر دو آنها را از بدبختی نجات دادم، که اگر در مورد برادر وسطی، من شفيع او نزد داروغه نشده بودم، او با انگشتان بریده چگونه قدرت داشت طناب به دست و پای من گره بزند و به کمک هم، مرا به دریا پرت کنند، و در اندیشه آن زن فقیر که چگونه با خبر شد و مرا نجات داد و چرا با آن سر عت از دیده ام پنهان شد؟
غرق بهت و حیرت در جزیره تنها نشسته بودم که ناگهان یک پری دریایی را در مقابلم دیدم، که شباهت عجیب و باورنکردنی با آن زن ژنده پوش داشت که به عقدم درآمد و مرا از غرق شدن نجات داد.
 با احترام، از جای برخاستم و به پری دریایی سلام کردم در حالی که

درود و سلام و تحیت و صلوات ایزدی بر ذات معظم و روح مقدس مصطفی و اصحاب و اتباع و یاران و اشیاع او باد، درودی که
امداد آن به امتداد روزگار متصل باشد ، نسیم آن خاک از کلبه برآرد ، ان الله وملائكته يصلون على النبي یا ایها الذين آمنوا صلوا
عليه و سلموا تسليما
و چون می بایست که این ملت مخلد ماند و ، ملک این امت بهمه آفاق بهمه آفاق و اقطار زمین برسد ، و صدق این حدیث که
یکی از معجزات باقی است جهانیان را معلوم گردد : قال النبي صلى الله عليه و آله «رویت لى الأرض فاریت مشارقها و مغاربها و سیبلغ ملک امتی مازوی لي منها .
» خلقای مصطفی را صلى الله علی و رضي عنهم در امر و نهی و حل و عقد دست بر گشاد ، و فرمان مطلق ارزانی داشت ، و مطاوعت ایشان را بطاعت خود و رسول ملحق گردانید ، حيث قال عز و جل: یا ایها الذين آمنوا
اطيعوا الله و اطیعوا الرسول و اولی الامر منکم .
 که تنفيذ شرايع دین و اظهار شعایر حق ہی سیاست ملوک دین دار بر روی
روزگار مخلد نماند ، و مدت آن مقرون به انتهای عمر عالم صورت نبندد ، و اشارت حضرت نبوت بدین وارد است که الملک و
الدين توأمان.
و بحقیقت بباید شناخت که ملوک اسلام سایه آفریدگارند، عز اسمه ، که روی زمین بنور عدل ایشان جمال گیرد ، و بهیبت و شکوه ایشان آبادانی جهان و تالف اهواء متعلق باشد، که بهیچ تاویل حلاوت عبادت را آن اثر نتواند بود که نهایت شمشیر را ، و اگر این مصلحت بر این سیاقت رعایت نیافتی نظام کارها گسسته گشتی ، و اختلاف کلمه از میان امت پیدا آمدی
، و چنانکه در طباع مرکب است هر کسی به رای خویش در مهمات اسلام مداخلت کردی ، و اصول شرعی و قوانین دینی
مختل و مهمل گشتی ، و عمر بن الخطاب می گوید : مايزع السلطان أكثر مما يزع القرآن ، و اقتباس این معنی از قرآن عظیم
است :لانتم اشد رهبه في صدورهم من الله ذلک بانهم قوم لايفقهون زیرا که نادان جز بعاجل عذاب از معاصی باز نباشد ، و
کمال عظمت و کباریای باری ، جل جلاله ، نشناسد.
 نزد آن کش خرد نه همخوابه ست  شیر بیشه چو شیر گرمایه ست و آن کس که در سایه رایت علما آرام گیرد تا بآفتاب کشف نزدیک افتد بمجرد معرفت آن شکوه و مهابت در ضمیر او پیدا آید که اوهام نهایت آن را در نتواند یافت و خواطر به كنه آن نتواند رسید .
 قوله تعالی انما يخشى الله من عباده العلماء.
بحكم این
مقدمات روشن می گردد که دین پی ملک ضایع است و ملک بی دین باطل ، و خدای می گوید ، تقدست أسماوه و عمت نعماوه: لقد ارسلنا رسلنا بالبينات و انزلنا معهم الكتاب و الميزان ليقوم الناس بالقسط و انزلنا الحديد فيه بأس شدید و منافع للناس.
 نظم
این آیت پیش از استنباط و رویت چون متباعدی می نماید ، که کتاب و ترازو و آهن به یکدیگر تناسب بیشتری ندارند ، اما پس
از تامل غبار شبهت و حجاب ریبت برخیزد و معلوم گجردد که این الفاظ به یکدیگر هرچه متناسب تر است و هر کلمتی راعجازی هر چه ظاهر تر، چه بیان شرايع بكتاب تواند بود و ، تقدیم أبواب عدل و انصاف بترازو و حساب و ، تنفیذ این معانی
بشمشیر.
 و چون مقرر گشت که مصالح دین بی شکوه پادشاهان اسلام نامرعی است ، و نشاندن آتش فتنه بی مهابت شمشیر آبدار متعذر ، فرضیت طاعت ملوک را ، که فواید دین و دنیا بدان باز بسته است ، هم شناخته شود ، و روشن گردد که هر که دین
او پاکتر و عقیدت او صافی تر در بزرگ داشت جانب ملوک و تعظیم فرمانهای پادشاهان مبالغت زیادت واجب شمرد ، و هوا و طاعت و اخلاص و مناصحت ایشان را از ارکان دین پندارد ، و ظاهر و باطن در خدمت ایشان برابر دارد ؛ و بی تردد بباید دانست
که اگر کسی امام اعظم را خلافی اندیشد و اندک و بسیار خیانتی روا دارد که خلل آن به اطراف ولایت و نواحی مملکت او
باز گردد در دنیا مذموم باشد و بآخرت مأخوذ ، چه مضرت آن هم به احکام شریعت پیوندد و هم خواص و عوام امت در رنج و
مشقت افتند
این قدر از فضایل ملک که تالی دین است تقریر افتاد ، اکنون شمتی از محاسن عدل که پادشاهان را ثمين تر حلیتی و نفیس تر موهبتی است یاد کرده شود ، و دران هم جانب ایجاز و اختصار را برعایت رسانیده اید بعون الله و تيسيره قال تعالى : یاد داود أنا جعلناک خليفة في الأرض فاحكم بين الناس بالحق .
 داوود را ، صلى الله عليه ، با منقبت نبوت بدین ارشاد و هدایت مخصوص
گردانید ، نه به آنکه در سیرت انبيا جز نیکوکاری صورت بندد ، اما طراوت خلافت بجمال أنصاف و معدلت متعلق است .
 و در
قصص خوانده آمده است که یکی از منکران نبوت صاحب شریعت این آیت بشنود که : أن الله يأمر بالعدل و الاحسان و ایتاء ذي القربى و ينهى عن الفحشاء و المنكر و البغي ، يعظكم لعلكم تذكرون ، متحیر گشت و گفت :تمامی آنچه در دنیا برای آبادانی عالم بکار شود و اوساط مردمان را در سیاست ذات و خانه و تبع خویش بدان احتياج افتد ، مثلا نفاذ کار دهقان هم بی ارزان
ممکن نگردد ، در این آیت پیامده است ، و کدام اعجاز ازین فراتر ، که اگر مخلوق خواستی که این معانی در عبارت آرد بسی
کاغذ مستغرق گشتی و حق سخن بر این جمله گزارده نشدی : در حال ایمان آورد و در دین منزلت شریف یافت .
 و واضح
فرمان که بر ملازمت سه خصلت پسندیده مقصور است و نهی که بر مجانبت از سه فعل نکوهیده مشتمل پوشیده نماند و بتقرير و ايضاح آن حاجت نباشد .
 و در ترجمه سخنان اردشیر بابک ، خفف الله عنه آورده اند که :لا ملک بالرجال ، و لارجال الا بالمال ، ولامال الا بالعماره ، و لا عماره الا بالعدل والسياسة ، معنی چنان باشد که :ملک بی مرد مضبوط نماند ، و مرد بی مال قائم نگردد ، و مال بدست نیاید ، و عمارت بي عدل سیاست ممکن نشود .
 و بر حسب این سخن می توان شناخت که آلت جهان 
گیری مالست و کیمیای مال عدل و سیاست است .
 و فايأه در تخصیص عدل و سیاست ، و ترجیح آن بر دیگر اخلاق ملوک ، آنست که ابواب مکارم و انواع عواطق را بی شک نهایتی است ، و رسیدن آن بخاص و عام تعذر ظاهر دارد ، ولكن منافع این دو
خصلت كافه مردمان را شامل گردد ، و دور و نزدیک جهان را از ان نصیب باشد ، چه عمارت نواحی ، و مزيد ارتفاعات و تواتر دخلها ، و احیای موات ، و ترفيه درویشان ، و تمهید اسباب معیشت و کسب ارباب حرفت ، و امثال و اخوات آن ، بعدل متعلق است ، و امن راهها ، و قمع مفسدان .
 و ضبط مسالک ، و حفظ ممالک ، و زجر متعدیان ، بسياست منوط ، و هیچیز بقای عالم را از این دو باب قوی تر نیست .
 و نیز کدام نکوکاری را این منزلت تواند بود که مصلحان آسوده باشند و مفسدان مالیده ؟ و هر گاه
که این دو طرف بواجبی رعایت کرده اید کمال کامگاری حاصل آید ، و دلهای خاص و عام و لشکری و رعیت برقاعده هوا
ولا قرار گیرد ، و دوست و دشمن در ربقه طاعت و خدمت جمع شوند و نه در ضمیر ضعیفان آزاری صورت بندد ، و نه گردن
کشان را مجال تمرد ماند ، و ذکر آن در آفاق سایر شود ، و کسوت پادشاهی مطرز گردد ، و رهینه دوام در ضمن این بدست آید .
این کلمتی چند موجز از خصایص ملک و دولت ، و محاسن عدل و سیاست ، تقرير افتند ، اکنون روی بدگر اغراض آورده شود ، والله الموفق لاتمامه ، بمنه وسعة جوده.
 و سپاس و حمد و ثنا و شکر مر خدای را ، عز اسمه ، که خطه اسلام را و واسطه عالم را بجمال عدل و رحمت و كمال و هیبت و
سیاست خداود عالم سلطان اعظم مالک رقاب الأمم ملک الاسلام ظهير الامام مجیرالانام بمین الدوله و امین الملة و شرف الأمة
ملک بلاد الله سلطان عبادالله مديل اولیاءالله مذيل اعداء اله مولی ملوک العرب و العجم فخرالسلاطين في العالم علاء الدنيا و
الدین قاهرالملوک و السلاطين الصادع بامرالله القائم بحجة الله معز الاسلام و المسلمین قامع الكفره و الملحدین کهف الثقلين
ظل الله في الخافقين المويد على الأعداء المنصور من السماء شهاب سماء الخلافة نصاب العدل و الرافه باسط الأمن في الأرضین
ابی منصور سبکتکین عضداله امیرالمومنین اعزالله انصاره و ضاعف اقتداره آراسته گردانیده است و جناح احسان و انعام او بر عالم و عالمیان گسترده و نوبت جهانداری بحكم استحقاق ، هم از وجه ارث و هم از طریق اکتساب ، بدو رسانیده و خلایق اقالیم را در کنف حمایت و رعایت او آورده و ضعفای است و ملت را در سایه عدل و سامه رافت و آرام داده و عنان کامگاری ، و
زمان شهریاری به ایالت و سیاست او تفویض
کرده و عزایم پادشاهانه را به امداد فتح مبین و تواتر نصر عزیز موید گردانیده ، تا
بهر طرف که حرکتی فرماید ظفر و نصرت او او رایت او را استقبال و تلقی واجب بینند و ماثر ملکانه که در عنفوان جوانی و
مطلع عمر از جهت کسب ممالک بجای آورده است امروز قدوه ملوک دنیا و دستور پادشاهان گیتی شده است .
 
ای بیک حمله گرفته ملک عالم در کنار آفتاب خسروانی سایه پروردگار
و براثر اگر دیو فتنه در سر آل بوحلیم جای گرفت تا پای از حد بندگی بیرون نهادند در تدارک کار ایشان رسوم لشکر کشی و
آداب سپاه آرائی از نوعی تقدیم فرمود که روزنامه سعادت باسم و صیت آن مورخ گشت ، و کارنامه دولت بذكر محاسن آن جمال گرفت و بدین دو فتح با نام که بفضل ایزد تعالی و فر دولت قاهره ، لازالت ثابتة الأوتاد .
 راسية الأطواد ، تیسیر پذیرفت ، نظام کارهای حضرت و ناحیت بقرار معهود و رسم مالوف باز رفت ، و بر قاعده درست و سنن راست اطراد و استمرار یافت و تمامی مفسدان اطراف دم در کشیدند و سر بخط آوردند ، و دلهای خواص و عوام و لکشری و رعیت برطاعت و عبودیت بیارامید ، و نفاذ اوامر
پادشاهانه از همه وجوه حاصل آمد ، و حشمت ملک و هیبت پادشاهی در ضمایر دوستان و دشمنان قرار گرفت ، و ذکر آن در آفاق و افطار عالم شایع و مبسوط گشت .
 و اگر در تقرير محاسن نوبت این پادشاه دین دار و شهریار کامگار که در ملک مخلد
باد و بر دشمن مظفر - خوضی وشرعی رود ، و فضایل ذات بزرگ و مناقب خاندان مبارک شاهنشاهی را شرحی و پسطی داده
شود ، غرض از ترجمه این کتاب فایت گردد ، و من بنده را خود این محل از کجا تواند بود که ثنای دولت قاهره گویم ؟ که اگر مملکت را زبان باشدی  ثناگوی شاه جهان باشدی
ملک بوالمظفر که خواهد فلک که مانند او کامران باشدی
از صد داستان كان ثنای تراست همانا که یک داستان باشدی
و اقتدا و تقبل این پادشاه بنده پرور- که همیشه پادشاه و بنده پرور باد- در جهانداری بمکارم خاندان مبارک بوده است ، و معالی خصال ملوک اسلاف را انارالله براهینهم قبله عزایم مهمون دانستست.
 الفي اباه بذاك الكسب يكتسب آن چند آثار حمید مرضی که در تقدیم ابواب عدل و سیاست خداوند .
 سلطان ماضی ، یمین الدوله و امین الملة نظام الدین کهف المسلمین ابوالقاسم محمود راست ، انار الله برهانه و ثقل بالخیرات میزانه ، و بر آن جمله که در احیای سوابق امیر عادل
ناصر الدين و الدولة ، نورالله حفرته و بيض
غرته ، سعی نمود تا آن را بلواحق خویش بیاراست ، و رسوم ستوده او را تازه و زنده
گردانید ، و سنتهای مذموم که ظلمه و متهوران نهاده بودند بیکبار محو کرد تا خلایق روی زمین آسوده و مرفه پشت دیوار امن
و فراغت آوردند ، و دوست و دشمن بعلو همت و کمال سیاست آن خسرو دین دار ، رداه الله رداء غفرانه ، اعتراف نمودند ، و 
مثالهای او در ممالک بر اطلاق نفاذ یافت ، و جباران روزگار در امان حریم او پناه طلبیدند و شرف و سعادت خویش در طاعت و متابعت او شناختند ، و تمامی ممالک غزنین و زابلستان و نیمروز و خراسان و خوارزم و چغانیان و گرگان و طبرستان و قومس و دامغان و ری و اصفاهان و بلاد هندو سند و مولنان در ضبط فرمانبرداری آن شاهنشاه محتشم تغمده الله برحمته آمد چنانکه گاه گاه بر لفظ مبارک راندی که :یک حد ملک ما سپاهانست و دیگر ترمذ و سه دیگر خوارزم و چهارم گذاره آب گنگ.
 و هر که کتاب ممالک و مسالک خوانده است و طول و عرض این دیار بشناخته بروی پوشیده نماند که بسطت ملک وی تا چه حد بوده است ؛ وانگاه همت ملکانه بر اعلای کلمه حق مقصور گردانیده وذات بي همال خویش را بر نصرت دین اسلام و مراعات مصالح خلق وقف کرده و از در کابل تا کناره آب قنوج و حدود کالنجرو بانوسی ، و از جانب مولتان تا نهر واله و منصوره و سومنات و سرنديب و سواحل دریای محیط و حوالی مصر ، و از جانب قصدار تمامی نواحی یمن و سوره و سند و سیوستان و سله عمر و پذیه و اطراف کرمان و سواحل مکران ، در تکسیر دوهزار فرسنگ در خطه اسلام افزود ، و آفتاب ملت احمدی بر آن دیار از عکس ماه رایت محمودی بتافت ، و شعاع سپهر اسلام در سایه چتر آل ناصر الدین بر آن نواحی گسترده شد و بجای بتکدها مساجد بنا افتاد ، و در آن مواضع که بروز گار پادشاهان گذشته ملک الملوک را جلت اسماوه ناسزا می گفتند امروز همواره عبادت می کنند و قرآن عظیم می خوانند ، و زیادت هزار منبر نهاده شده است و در جمعات و اعیاد بران ثنا ء باري عز اسمه می گویند و فرض ایزدی می گزارند ، و در مدت صد و هفتاد سال که ایام دولت این خاندان مبار کست ایزد تعالی آن را به هزار و هفتصد
برساناد - در سالی پنجاه هزار کم و بیش از برده کافره از دیار حرب بدیار اسلام می آرند ، و ایشان ایمان قبول می کنند ، و
تا دامن قیامت از توالد و تناسل ایشان مومن و مومنه می زاید ، و همه بوحدانیت خالق و رازق خویش معترف می باشند ، و
بركات و مشوبات و حسنات آن شاهانشاه غازی محمود و تمامی ملوک این خاندان را مدخر می گردد.
 و دیگر سلاطین دولت
میمون را
که خداوند عالم پادشاه عصر خسرو گیتی شاهنشاه غازی بهرام شاه وازت ملک و عمر ایشان باد - فضائل و مناقب
بسیار است ، که هریک از ایشان در ایالت و سیاست و عدل و رافت على حده امتی بوده اند
اما شرح و تفصیل آن ممکن نیست ، که بی اشباعی سخن در تقرير أن معیوب نماید ، و اگر بسطی داده شود غرض از ترجمه این کتاب محجوب گردد .
 لاجرم به میامن آن نیتهای نیکو و عقیدتهای صافی ضعار پادشاهی و خلال جهانداری در این
خاندانهای بزرگ موبد و مخلد و دایم و جاوید گشته است ، و سیرت پادشاهان این دولت ، ثبتها الله ، طراز محاسن عالم و جمال
مفاخر بني آدم شده ، و زمانه عز وشرف را انقياد نموده ، و ذكر آن بقلم عطارد بر پیکر خورشید نبشته ، و حمدالله تعالی که 
مخايل مزید مقدرت و دلایل مزیت بسطت هرچه ظاهرتر است ، و امیدهای بندگان مخلص در آنچه دیگر اقاليم عالم در خطه ملک میمون خواهد افزود و موروث و مکتسب اندران بهم پیوست هر چه مستحکمتر ؛ و این بنده و بنده زاده را در مدح مجلس اعلى قاهری ضاعف الله اشراقه قصيده ایست که از زبان مبارک شاهنشاهی گفته شده است ، دو بیت ازان که لایق این سیاقت
بود اثبات افتاد :
ایزد تعالی و تقدس
همیشه روی زمطن را بجمال عدل و رحمت خداوند عالم شاهنشاه عادل اعظم ولي النعم آراسته داراد، و در
دین و دنیا بغایت همت و قصارای امنیت برساناد ، و منابر اسلام را شرقا و غربا بفر و بهای القاب میمون و زینت نام مبارک
شاهنشاهی مزین گرداناد ، و خاک بار گاه همایون را سجده گاه شاهان دنیا کناد ،
و يرحم الله عبدا قال آميناء
همی گوید بنده و بنده زادہ نصرالله محمد عبدالحميد بوالمعالی ، تولاه الله الكريم بفضله ، چون بفر اصطناع و یمن اقبال مجلس
قاهری شاهنشاهی ایام الله اشراقه خانه خواجه من بنده اطال الله بقاءه و ادام ايامه و انعامه و رزقه الله سعادة الدارين قبله احرار و
افاضل و کعبه علما و امائل این حضرت بزرگ لازالت ممحروسة الأطراف محمية و الاكناف بود ، و جملگی ملاذ و پناه جانب او
را شناختندی ، و او در ابواب تفقد و تعهد ایشان انواع تکلف و تنوق واجب داشتی ، و التماسات هر یک را بر آن جمله باهتزاز و استبشار تلقی کردی که مانند آن بر خاطر اهل روز گار نتواند گذشت و ذکر این معنی ازان شایعتر است که در آن بزيادت اطنابی
حاجت افتد
لاجرم همه را بجانب او سکون و استقامت حاصل آمده بود ، و در عرصه و لا و هوا و طایفه ای از مشاهیر ایشان که هر یک فضلی وافر و ذکری سایر داشتند بمنزلت ساکنان خانه و بطانه مجلس بودند ، چون قاضی محمد عبدالحمید اسحق ، و برهان
الدين عبدالرشید نصر ، و امامان :علی خیاط ، صاعد میهنی ، عبدالرحمن بستی ، و محمد سیفی ، محمد نسابوری و محمد عثمان
بستی ، مبشر رضوی ادیب ، عبدالرحیم اسکافی ، عبدالحمید زاهدی ، محمود سگزی ، فاخر ناصر، سعید باخرزی ، در بعضی اوقات : محمد خبازی ، محمود نشابوری ، رحم الله الماضين منهم و اطال بقاء الغابرين ؛ و من بنده را بر مجالست و دیدار و مذاکرات و گفتار ایشان چنان الفي تازه گشته بود و بمطالبت و مواظبت بر کسب هنر آن میل افتاده که از مباشرت اشغال و ملابست اعمال اعراض کلی می بود .
 و غایت نهمت بران مقصور داشتمی که یکی را از ایشان دریافتمی و ساعتی او موانست جستمی ، و آن را سرمایه سعادت و اقبال و دولت شناختمی ؛ و ممکنست که این سخن در لباس تصلف بر خواطر گذرد ، و در 
معرض تسوق پیش ضمایر آید ، اما چون ضرورت انصاف نقاب حسد از جمال خویش بگشاید ، و در آیات براعت و معجزات
صناعت که این کتاب بر ذکر و اظهار بعضی از آن مشتمل است تاملی بسزا رود ؛ شناخته گردد تا در تحصیل همتی بلند نباشد ، و
رنج تعلم هر چه تمامتر تحمل نیفتد ، در سخن ، که شرف آدمی بر دیگر جانوران بدان است ، این منزلت نتوان یافت
بقدر الكد تنقسم المعالی
و چون روزگار برقضيت عادت خویش در بازخواستن مواهب آن جمع را بپراکند و نظام این حال گسسته شد خویشتن را جز
بمطالعت كتب متهدی ندانستم ،
و خير جليس في الزمان کتاب و در امثال است که نعم المحدث الدفتر ، و بحكم آنکه گفته اند جد همه ساله جان مردم بخورد
گاه از گاه احماضی رفی و بتواریخ و اسمار التفاتی بودی ، و در اثنای این حال فقیه عالم علی ابراهیم اسماعیل ادام الله توقیفه که
از احداث فقهای حضرت جلت بمزیت هترو خرد مستثنی است و در این وقت توفيق حسن عهدی یافت و مزاج او بتقلب احوال
تفاوت کم پذیرفت - نسختی از کلیله و دمنه تحفه آورد .
 اگرچه ازان چند نسخت دیگر در میان کتب بود بدان تبرک نموده آمد ،
و حقوق او را باخلاص دوسی برعايت رسانیده شد ، و ذکر حق گزاری و حریت او بدان مخلد گردانیده آمد ، جزاه الله خير الجزاء و القاه مناه في اولاه و اخراه.
 در جمله بدان نسخت الفي افتاد ، و بتامل و تفکر محاسن این کتاب بهتر جمال داد ، و رغبت در مطالعت آن زیادت گشت ، که پس از کتب شرعی در مدت عمر عالم ازان پرفایده تر کتابی نکرده اند :بنای ابواب آن بر حکمت و
موعظت ؛ وانگه آن را در صورت هزل فرانموده تا چنانکه خواص مردمان برای شناختن تجارب بدان مایل باشند عوام بسبب هزل هم بخوانند و بتدریج آن حکمتها در مزاج ایشان متمکن گردد.
 و بحقيقت كان خرد و حصافت و گنج تجربت و ممارست است ، هم سیاست ملوک را در ضبط ملک بشنودن آن مدد تواند بود و هم اوساط مردمان را در حفظ ملک از خواندن آن فایده حاصل تواند شد .
 و یکی از براهمه هند را پرسیدند که «می گویند  بجانب هندوستان کوههاست و دروی داروها روید که مرده بدان زنده شود ، طریق بدست آوردن آن چه باشد ؟» جواب داد که
حفظت شیٹا و غایت عنک اشیاء، این سخن از شارت و رمز متقدمان است، و از کوهها علما را خواسته اند و از داروها سخن 
ایشان را و از مردگان جاهلان را که بسماع زنده کردند و پسمت علم حیات ابد یابند، و این سخنان را مجموعی است که آن را
کلیله دمنه خوانند و در خزاین ملوک هند باشد، اگر بدست توانی آوردن این غرض بحصول پیوندد»  و محاسن این کتاب را نهایت نیست ، و کدام فضیلت ازین فراتر که از امت به امت و ملت به ملت رسید و مردود نگشت ؟ و چون پادشاهی به کسری نوشروان خفف الله عنه رسید که صیت عدل و رأفت او بر وجه روزگار باقی است و ذکر یاس و سیاست او در صدور تواریخ مثبت ، تا بدان حد که سلاطین اسلام را در نیکو کاری بدو تشبیه کنند ، و کدام سعادت ازین بزرگتر
که پیغامبر او را این شرف ارزانی داشته است که ولدت في زمن الملک العادل؟ - انوشیروان مثال داد تا آن را بحيلتها از دیار هند يمملکت پارس آوردند و بزبان پهلوی ترجمه کرد ، و بنای کارهای ملک خویش بر مقتضي أن نهاد و اشارات و مواعظ آن را
فهرست مصالح دین و دنیا و نمودار سیاست خواص و عوام شناخت و آن را در خزاین خویش
موهبتی عزیز و ذخیرتی نفیس
شمرد ، و تا آخر ایام یزدجرد شهریار که آخر ملوک عجم بود بر این قرار بماند .
و چون بلاد عراق و پارس بر دست لشکرهای اسلام فتح شد و صبح ملت حق بر آن نواحی طلوع کرد ذکر این کتاب بر اسماع
خلفا می گذشت و ایشان را بدان میلی و شعفی می بود تا در نوبت امیرالمومنین ابوجعفر منصور بن علی بن عبدالله بن العباس رضي الله عنهم ، که دوم خلیفت بوده است از خاندان عم مصطفی صلی الله علیه و رضي عن عمه ، ابن المقفع آن را از زبان پهلوی بلغت تازی ترجمه کرد ، و آن پادشاه را بران اقبالی تمام افتاد و دیگر اکابر است بدان اقتدا کردند.
 و حال علو همت و بسطت ملک او ازان شایع تر است که در شرح آن باشباعی حاجت افتد.
 و یکی از آثار باقی آن پادشاه محتشم حضرت بغداد است که امروز مرکز خلافت و مستقر امامت و منبع ملک و مدینه السلام علاالاطلاق انست .
 نه در بلاد اسلام چنان شهری نشان می دهند و نه در دیار كفر .
 و یکی از خصایص آن حضرت مدالله ظلالها أنست که وفات خلقا آنجا اتفاق نیفتد :امیرالمومنین ابوجعفر منصور رضي الله عنه به بئر میمون یکمنزلی مکه حرسها الله از ملک دنیا بملک آخرت رفت ، و
امیر المومنین ابوعبدالله محمدبن منصور الملقب بالمهدی رضی الله عنه يمرحله ماسبذان در راه گرگان ، و امیرالمومنین ابومحمد
موسی بن المهدي الملقب بالهادی بعیسی آباد ، و امیر المومنین ابوجعفر هرون بن المهدي الملقب بالرشید به طوس و
امیر المومنین ابوالعباس عبدالله بن هرون الملقب به طرسوس ، و محمد امین ببغداد کشته شد اما در آن حال خليفت نبود واغلب
امت بر خلع او اجماع کرده بودند ، و در این عهد نزدیک امیرالمومنین ابومنصور الفضل الملقب بالمسترشد بالله در حدود عراق 
شهید شد و میان آن موضع و حضرت بغداد مسافت تمام نشان می دهند .
 و محاسن این شهر بسیار است و هر کس از اصحاب
تواریخ دران خوضی نموده اند، و شرح و تفصیل آن مستوفی بیاورده .
و اکنون نکته ای چند از سخنان امیر المومنین منصور ایراد کرده آمد هر چند که جای آن نیست اما ممکن است که خوانندگان را
ازان فایده ای باشد :روی با هم نشینان خود می گفت که :ما احوجني الى ان يكون على بابي اربعة كما اريد؟ قالوا و من هم ؟ قال
:من لايقوم ملکی الا بهم كما أن السرير لا يقوم الا بقو ائمه الاربع.
اما احدهم فقاض
لاياخذه في الله لومة لائم ؛ و اما الثاني
فصاحب شرطه ينصف الضعفاء من الأقوياء.
 معنی چنین باشد که : چگونه محتاجم بچهار مرد که بر درگاه من قائم گردند !
 حاضران گفتند : تفصیل اسامی ایشان چگونه است ؟ گفت : کسانی که بی ایشان کار ملک راست نتواند بود چنانکه تخت بی
چهار پایه راست نیستد : یکی از ایشان حاکمی که در امضای احکام شرع از طریق دیانت و قضيت امانت نگذرد و نکوهش
مردمان او را از راه حق باز ندارد ؛ و دوم خلیفتی که انصاف مظلومان ضعیف از ظالمان قوی بستاند ؛ و سوم کافی ناصح که
خراجها و حقوق بیت المال بروجه استقصا طلب کند و بر رعیت حملی روا ندارد که من از ظلم او بیزارم.
 وانگه انگشت بگزید و گفت : آه آه !
 گفتند :چهارم کیست یا امیرالمومنین ؟ گفت :صاحب بریدی که اخبار درست و راست آنها کند و از حد صدق نگذرد .
 و در اثنای مثالها می فرمود که حبب الی عدوک الفرار بترك الجد في طلبه اذا انهزم و اعلم ان كل من في عسکر ک عین علیک
.
 معنی چنین باشد که : گریختن را در دل دشمن خود دوست گردان بانکه چون بگریزد در طلب او نروی و بدان که هر که در الشكر توند بر تو جاسوسند.
 و عاملی را بحضرت استدعا کرد ، عذری نهاد و گرد تخلف بر آمد و تقاعد نمود ، مثال او را بر این جمله توقيع فرمود که اگر
گران می آید بروی آمدن سوی حضرت ما با تمامی جثه ما ببعضی از وی برای تخفیف مونت قناعت کردیم ، باید که سر او بی تن بدرگاه آرند.
و در اثنای وصابت پسر خویش امیرالمومنین مهدی را رضی الله عنهما می گفت بای پسر ، نعمت بر لشکر فراخ مکن که از تو
بی نیاز شوند ، و کار هم تنگ مگیر که برمند ، عطایی برسم می ده در حد اقتصاد و منعی نیکو بی تنگ خویی می فرمای؛
عرصه امید بریشان فراخ می دار و عنان عطا تنگ می گیر.
و همیشه می گفت که ترس و بیم کاری است که هیچ کس را ساتقامتی نتواند بود بي او یا دین داری بود که از عذاب بترسد .
یا کریمی که از عار باک دارد ، یا عاقلی که از عواقب غفلت پرهیز کند.
 روزی ربیع را گفت : من می بینم مردمان را ه مرا ببخل
منسوب می کنند .
 من بخیل نیستم ، لكن همگنان را بنده درم و دینار می بینم آن را از ایشان باز می دارم تا مرا از برای آن خدمت کنند ، و راست گفته است آن حکیم که «سگ را گرسنه دار تا از پی تو دود.
» 
روزی او را گفتند : فلان مقدم فرمان یافت و از او ضياع بسیار مانده است و فرزندان او بدرجه استقلال نرسیده اند ، اگر مثال باشد
تا عمال بعضی در تصرف گیرند و در قبض آرند دیوان را توفیری تمام باشد .
 جواب داد که هر کرا خلافت روی زمین سیر
نگرداند از ضیاع يتيمان هم سیر نگردد.
 و مناقب این پادشاه را نهایت نیست و تواريخ متقدمان بذکر آن ناطق است على الخصوص غرر سیر ثعالبی رحمه الله بر تفصیل آن مشتمل است و آنچه از جهت وی در تاسیس خلافت و تاکید ملک و دولت تقديم افتاد ، ارکان و حدود را بثبات حزم و نفاذ عزم چنان استوار و مستحکم گردانید که چهار صد سال بگذشت و گردش چرخ و حوادث دهر قواعد آن را واهی نتوانست کرد و خللی به اوساط و اذناب آن راه نتوانست داد .
 و هرینا که بر قاعده عدل و احسان قرار گیرد و اطراف و حواشی آن بنصرت دین حق و رعایت مناظم خلق موکد شود اگر تقلب احوال را در وی اثری ظاهر نگردد و دست زمانه از ساحت سعادت آن قاصر باشد بدیع ننماید.
 این قدر از فضایل این پادشاه رضي الله عنه تقرير افتاد و اکنون روی بغرض نهاده آید.
و در جمله مراد از مساق این حدیث آن بود که چنین پادشاهی بدین کتاب رغبت نمود .
 و چون ملک خراسان به امیر سدید
ابوالحسن نصربن احمد السامانی تغمده الله برحمته رسید رودکی شاعر را مثال داد تا آن را درنظم آرد، که میل
طبعها بسخن
منظوم بیش باشد.
 و آن پادشاه رضوان الله عليه از ملوک آل سامان بمزيد بسطت مخصوص بود و در نوبت او کرمان و گرگان و
طبرستان تا حدود روی و سپاهان در خطه ملک سامانیان افزود و سی سال مدت یافت و انواع تمتع و برخورداری بدان پیوست .
 و اگر شمتی از احوال او ادراج کرده شود دراز گردد.
و این کتاب را نیک عزیز شمردی و بر مطالعت آن مواظبت نمود .
 و دابشليم رای هند که این جمع بفرمان او کرده اند، و بید پای برهمن که مصنف اصل است از جمله او بوده است ، سمت
پادشاهی داشته است ، و بدین كتاب كمال خر دو حصافت او می توان شناخت و آن جادویها که بید پای برهمن کرده ست در فراهم آوردن این مجموع و تلفيقات نغز عجیب و وضعهای نادر غریب که او را اتفاق افتاده ست ازان ظاهرتر است که هیچ تکلف
را در ترکیب آن مجال وضعی تواند بود .
 چه هر که از خرد بهره ای دارد فضيلت آن بر وی پوشیده نگردد و آنکه از جمال عقل
محجوبست خود بنزدیک اهل بصیرت معذور باشد.
نور موسی چگونه بیند کور ؟ !
 نطق عیسی چگونه داند کر ؟!
 
و اگر در تقرير محاسن این کتاب مجلدات پرداخته شود هنوز حق آن بواجبی گزارده بیاید ، لكن ابرام از همه حد بگذشت و از آن
موضع که بذکر نوشروان رسیده آمده است تا اینجا سراسر حشو است و با سياقت كتاب البته مناسبتی ندارد ؛ اما غرض آن بود تا
شناخته گردد که حکمت همیشه عزیز بوده است ، خاصه بنزدیک ملوک و اعیان ، و الحق اگر دران سعیی پیوسته آید و موونیی
تحمل کرده شود ضایع و بی ثمرت نمانده است ، زیرا که معرفت قوانین سیاست در جهان داری اصل معتبر است و بقای ذکر بر
امتداد روزگار ذخیرتی نفیس ، و بهریها که خریده شود رایگان نماید .
 و این کتاب را پس از ترجمه ابن المقفع و نطم رودکی ترجمها کرده اند و هر کس در میدان بیان براندازه مجال خود قدمی گزارده
اند ، لكن می نماید که مراد ایشان تقریر سمر و تحریر حکایت بوده است نه تفهیم حکمت و موعظت ، چه سخن مبتر رانده اند
و بر ایراد قصة اختصار نموده .
و در جمله ، چون رغبت مردمان از مطالعت كتب تازی قاصر گشته است ، و آن حکم و مواعظ مهجور مانده بود بل که مدروس شده ، بر خاطر گذشت که آن را ترجمه کرده آید و در بسط سخن و کشف اشارات آن اشباعی رود و آن را بآیات و اخبار و ابيات
و امثال موکد گردانیده شود، تا این کتاب را که زنده چند هزار ساله است احیایی باشد و مردمان از فواید و منافع آن محروم نمانند
و هم بر این نمط افتتاح کرده شد، و شرایط سخن آرایی در تضمین امثال و تلفیق ابیات و شرح رموز واشارات تقدیم نموده آمد ،
و ترجمه و تشبيب آن کرده شد، و یک باب که بر ذکر برزویه طبیب مقصور است و بزرجمهر منسوب هرچه موجزتر پرداخته
شد چه بنای آن بر حکایت است .
 و هر معنی که از پیرایه سیاست کلی و حلیت حکمت اصلی عاطل باشد اگر کسی خواهد که
بلباس عاریتی آن را بیاراید بهیچ تکلف جمال نگیرد، و هرگاه که بر ناقدان حکیم مبر زان استاد گذرد بزیور او التفات ننمایند و
هراینه در معرض فضيحت افتد.
 و آن اطناب و بمبالغت مواردت از داستان شیر و گاو آغاز افتاده ست که اصل آنست ، و در بستان
علم و حکمت بر خوانندگان این کتاب از آنجا گشاده شود.
و چون بعضی پرداخته گشت ذکر آن بسمع مبارک اعلى قاهری شاهنشاهی .
 اسمعه الله المسار و المحاب.
رسید و جزوی چند بعز
تامل عالی مشرف شد.
 از آنجا که کمال سخن شناسی و تمییز پادشاهانه است آن را پسندیده داشت و شرف احماد و ارتضا
ارزانی فرمود، و مثالی رسانیدند مبنی بر ابواب کرامت و تمنیت و مقصور بر انواع بنده پروری و عاطفت که :هم بر این سیاقت
بباید پرداخت و دیباجه را بالقاب مجلس ما مطرز گردانید ؛ و این بنده را بدان قوت دل و استظهار و سروری و افتخار حاصل آمد و با دهشت هر چه تمامتر در این خدمت خوض نموده شد ، که بندگان را از امتثال فرمان چاره نباشد ؛ و الا جهانیان را مقرر است .
روی تجارب حاصل آید .
 و غریزی در مردم بمنزلت آتش است در چوب ، و چنانکه ظهور آن بی ادوات آتش زدن ممکن نباشد اثر این بی تجریت و ممارست هم ظاهر نشد ، و حكما گفته اند که التجارب لقاح العقول .
 و هرکه از فيض آسمانی و عقل غریزی بهرومند شد و بر کسب هنر مواظبت نمود و در تجارب متقدمان تامل عاقلانه واجب دید آرزوهای دنیا بیاید و در آخرت نیک بخت خیزد ، والله الهادي إلى ما هو الاوضح سبيلا و الارشد دليلا.
و بباید دانست که ایزد تعالی هر کار را سببی نهاده است و هر سیب را علتی و هر علت را موضعی و مدتی ، که حکم بدان متعلق
باشد، و ایام عمر و روزگار دولت یکی از مقبلان بدان آراسته گردد.
و سبب و علت ترجمه این کتاب و نقل آن از هندوستان
پارس آن بود که باری عز اسمه آن پادشاه عادل بختیار و شهریار عالم کامگار انوشروان کسری بن قباد را ، خفف الله عنه ، از شعاع عقل و نور عدل حظی وافر ارزانی داشت ، و در معرفت کارها و شناخت مناظم آن رای صائب و فكرت ثاقب روزی کرد ، و افعال و اخلاق او را تایید آسمانی بیاراست .
 تا تهمت بتحصیل علم و تتبع اصول و فروع آن مصروف گردانید، و در انواع آن
بمنزلتی رسید که هیچ پادشاه پس از وی آن مقام را در نتوانست یافت ، و آن درجت شریف و رتبت عالی را سزاوار مرشح
نتوانست گشت .
 و نخوت پادشاهی و همت جهان گیری بدان مقرون شد تا اغلب ممالک دنیا در ضبط خویش آورد ، و جباران روزگار را در ريقه طاعت و خدمت کشید ، و آنچه مطلوب جهانیان است از عز دنیا بیافت .
 و در اثنای آن بسمع او رسانیدند که در خزاین ملوک هند کتابیست که از زبان مرغان و بهایم و وحوش و طیور و حشرات جمع
کرده اند، و پادشاهان را در سیاست رعیت و بسط عدل و رافت ، و قمع خصمان و قهر دشمنان ، بدان حاجت باشد ، و آن را
عمده هر نیکی و سرمایه هر علم و راهبر هر منفعت و مفتاح هر حکمت می شناسند، و چنانکه ملوک را از ان فواید تواند بود اوساط مردمان را هم منافع حاصل تواند شد ، و آن را کتاب کلیله و دمنه خوانند.
آن خسرو عادل ، همت بران مقصور گردانید که آن را ببیند و فرمود که مردی هنرمند باید طلبید که زبان پارسی و هندوی بداند ، و اجتهاد او در علم شایع باشد ، تا بدین مهم تامزد شود.
مدت دراز بطلبیدند ، آخر برزویه نام جوانی نشان یافتند که این معانی در وی جمع بود ، و بصناعت طب شهرتی داشت او را پیش خواند و فرمود که پس از تامل و استخارت و تدبر و مشاورت ترا
بمهمی بزرگ اختیار کرده ایم ، چه حال خرد و کیاست تو معلومست ، و حرص تو بر طلب علم و کسب هنر مقرر.
 و می گویند که
بهندوستان چنین کتابی است ، و می خواهیم که بدین دیار نقل افتد، و دیگر کتب هندوان بدان مضموم گردد.
ساخته باید شد تا
بدین کار بر وی و بدقایق استخراج آن مشغول شوی .
 و مالی خطير در صحبت تو حمل فرموده می آید تا هر تنفقه و مووتت که
بدان حاجت افتد تكفل کنی ، و اگر مدت مقام دراز شود و به زیادتی حاجت افتد باز نمایی تا دیگر فرستاده اید ، که تمامی خزاین
ما دران مبذول خواهد بود.
 وانگاه مثال داد تا روزی مسعود و طالعی میمون برای حرکت او تعیین کردند، و او بر آن اختیار روان شد ، و در صحبت او پنجاه صره که هر یک ده هزار دینار بود حمل فرمود .
 و بمشایعت او با جملگی لشکر و بزرگان ملک برفت.
و برزویه با نشاط تمام روی بدین مهم آورد ، و چون بمقصد پیوست گرد درگاه پادشاه و مجلسهای علما و اشراف و محافل سوقه و اوساط می گشت و از حال نزدیکان رای و مشاهیر شهر و فلاسفه می پرسید ، و بهر موضع اختلافی می ساخت.
 و به رفق و
ما را بر همه جوانب زندگانی می کرد، و فرا می نمود که برای طلب علم هجرتی نموده است.
 و بر سبیل شاگردی بهرجای می
رفت ، و اگر چه از هر علم بهره داشت نادان وار دران خوضی می پیوست ، و از هر جنس فرصت می جست ، و دوستان و رفیقان می گرفت، و هر یک را بانواع آزمایش امتحام می کرد .
 اختیار او بر یکی ازیشان افتاد که بهتر و خرد مستثنی بود ، و دوستی و برادری را با او بغایت لطف و نهایت یگانگی رسانید تا بمدت اندازه رای و رویت و دوستی و شفقت او خود را معلوم گردانید، و
بحقيقت بشناخت که اگر کلید این راز بدست وی دهد و قفل این سر پیش وی بگشاید دران جانب کرم و مروت و حق صحبت و
ممالحت را بر عایت رساند.
چون یکچندی برین گذشت و قواعد مصدقت میان ایشان هرچه مستحکم تر شد و اهلیت او این امانت و محرمیت او این سر را
محقق گشت در اکرام او بیفزود و مبرتهای فراوان واجب دید .
 پس یک روز گفت :ای بذاذر ، من غرض خویش تا این غایت بر تو پوشیده داشتم ، و عاقل را اشارتی کفایت باشد.
هندو جواب داد که همچنین است ، و تو اگر چه مراد خویش مستور می داشتی من آثار آن می دید م، لكن هوای تو باظهار آن
رخصت نداد .
 و اکنون که تو این مباثت پیوستی اگر باز گویم از عیب دور باشد .
 و چون آفتاب روشن است که تو آمده ای تا
نفایس ذخایر از ولایت مایبری ، و پادشاه شهر خویش را بنگنجهای حکمت مستظهر گردانی ، و بنای آن بر مکر و خدیعت نهاده
ای اما من در صبر و مواظبت تو خیره مانده بودم .
 و انتظار می کردم تا مگر در اثنای سخن از تو کلمه ای زاطد که باظهار
مقصود ماند ، البته اتفاق نیفتاد .
 و بدین تحفظ و تیقظ اعتقاد من در موالات تو صافی تر گشت .
 چه هیچ آفریده را چندین حزم و
خرد و تمالک و تماسک نتواند بود خاصه که در غربت ، و در میان قومی که نه ایشان او را شناسند و نه او بر عادات و اخلاق
ایشان وقوف دارد .
حاصل است که هیچ چیز در موازنه آن نیاید ، اما اگر کسی را برین اطلاع افتد برادری ما چنان باطل گردد که تلافی آن بمال و متاع در امکان نیاید که ملک ما درشت خوی و خرد انگارش است ، بر گناه اندک عقوبت بسیار فرماید ، چون گناه بزرگ باشد
پوشیده نماند که چه رود.
برزویه گفت :قوی تر رکنی بنای مودت را کتمان اسرار است ، و من در اطن کار محرم دیگر ندارم و اعتماد بر کرم و عهد و حصافت تو مقصور داشته ام .
 و می توانم دانست که خطری بزرگست ، اما بمروت و حریت آن لایق تر که مرا بدین آرزو برسانی ، و اگر از آن جهت رنجی تحمل باید کرد سهل شمری ، و آن را از موونات مروت و مکرمت شناسی .
و ترا مقرر است که فاش
گردانیدن این حدیث از جهت من ناممکن است ، لكن تو از پیوستگان و یاران خویش می اندیشی ، که
اگر وقوف یابند ترا در خشم ملک افکنند.
 و غالب ظن آنست که خبری بیرون نگنجد و شغلی نزاید .
هندو اهتزاز نمود و کتابها بدو داد .
 و برزویه روز گار دراز با هراس
تمام در نبشتن آن مشغول گردانید ، و مال بسیار در آن وجه
ثقفه کرد .
 و از این کتاب و دیگر کتب هندوان نسخت گرفت ، و معتمدی بنزدیک نوشروان فرستاد ، و از صورت حال بیاگاهانید نوشروان شادمان گشت و خواست که زودتر بحضرت او رسد تا حوادث ایام آن شادی را منغص نگرداند ، و برفور بدو نامه فرمود و مثال داد که : دران مسارعت باید نمود ، و قوی دل و فسیح امل روی بازنهاد ، و آن کتب را عزیز داشت که خاطر بوصول آن نگران است ، و تدبیر بیرون آوردن آن برقضيت عقل بباید کرد ، که خدای عزوجل بندگان عاقل را دوست دارد ، و عقل بتجارب و صبر و حزم جمال گیرد .
 و نامه را مهر کردند و بقاصد سپرد، و تاکیدی رفت که از راههای شارع تحرز واجب بیند تا آن نامه
بدست دشمنی نیفتد.
چندانکه نامه ببرزویه رسید بر سبیل تعجيل بازگشت و بحضرت پیوست .
 کسری را خبر کردند ، در حال او را پیش
خواند.
 برزویه
شرط خدمت و زمین بوس بجای آورد و پرسش و تقرب تمام یافت .
 و کسری را بمشاهدت اثر رنج که در بشره برزویه بود رفتی
هر چه تمامتر آورد و گفت بقوی دل باش ای بنده نیک و بدان که خدمت تو محل مرضی یافتست و ثمرت و محمدت آن متوجه شده ، باز باید گشت و یک هفته آسایش داد ، وانگاه بدرگاه حاضر آمد تا آنچه واجب باشد مثال دهیم .
چون روز هفتم بود بفرمود تا علما و اشراف حضرت را حاضر آوردند و برزویه را بخواند و اشارت کرد که مضمون این کتاب را بر
اسماع حاضران باید گذرانید.
 چون بخواند همگنان خیره ماندند و بر برزویه ثناها گفت ، و ایزد را عز اسمه بر تیسیر این غرض 
و عقل بهشت خصلت بتوان شناخت ناول رفق و حلم ، و دوم خویشتن شناسی ، سوم طاعت پادشاهان و طلب رضا و تحری فراغ ایشان ، و چهارم شناختن موضع راز و وقوف برمحرمیت دوستان ، و پنجم مبالغت در کتمان اسرار خویش و ازان دیگران، و ششم بر درگاه ملوک چاپلوسی و چرب زبانی کردن و اصحاب را يسخن نیکو بدست آوردن ، و هفتم برزبان خویش قادر بودن و سخن بقدر حاجت گفتن ، و هشتم در محافل خاموشی را شعار ساختن و از اعلام چیزی که نپرسند و از اظهار آنچه بندامت کشد احتراز لازم شمردن.
و هرکه بدین خصال متحلی گشت شاید که بر حاجت خویش پیروز گردد ، و در اتمام آنچه بدوستان بر گیرد اهتزاز نمایند .
و این معانی در تو جمع است ، و مقرر شد که دوستی تو با من از برای این غرض بوده است ، لكن هر که بچندین فضایل متحلی
باشد اگر در همه ابواب رضای او جسته آید و در آنچه بفراغ او پیوندد مبادرت نموده شود از طریق خرد دور نیفتد ، هرچند این التماس هراس بر من مستولی گردانید ، که بزرگ سخنی و عظیم خطری است.
 چون برزویه بدید که هندو بر مکر او واقف گشت این سخن بر وی رد نکرد ، و جواب نرم و لطیف داد.
 گفت : من برای اظهار این سر فصول مشبع اندیشیده بودم ، و آن را اصول و فروع و اطراف و زوایا نهاده و میمنه و میسره و قلب و جناح آن را بحقوق صحبت و ممالحت و سوابق اتحاد و مخالصت بیاراسته ، و مقدمات عهود و سوالف مواثيق را طلیعه آن کرده و حرمت هجرت و وسیلت غربت را مایه و ساقه گردانیده ، و بسیجیده آن شده که بر این تعبیه در صحرای مباسطت آیم و حجاب مخافت از پیکر
مراد بردارم ، و بيمن ناصيت و برکت معونت تو مظفر و منصور گردم.
 لكن تو پیک اشارت بر کلیات و حرويات من واقف گشتی ، و از اشباع و اطناب مستغنی گردانید و يقضای حاجت و اجابت التماس زبان داد.
 از کرم و مروت تو همین سزید و امید من در صحبت و دوستی تو همین بود .
 و خردمند اگر بقلعتی ثقت افزاید که بن لاد آن هرچه موکدتر باشد و اساس آن هرچه مستحکم تر ، یا بکوهی که از گردانیدن بادو ربودن آب دران ایمن توان زیست ، البته بعیبی منسوب نگردد
هندو گفت :هیچیز بنزدیک اهل خرد در منزلت دوستی نتواند بود.
 و هر کجا عقيدتها بمودت آراسته گشت اگر در جان و مال با
یک دیگر مواسا رود دران انواع تکلف و تنوق تقديم افتد هنوز از وجوب قاصر باشد .
 اما مفتاح همه اغراض كتمان اسرار است و
هر راز که ثالی دران مرحم نشود هرآینه از شیاعت مصون ماند ، و باز آنکه بگوش سومی رسید بی شبهت در افواه افتد ، و بیش
انکار صورت نبندد .
و مثال آن چون ابر بهاری است که در میان آسمان بپراکند وبهر طرف قطعه ای بماند ، اگر کسی ازان أعلام
دهد بضرورت او را تصدیق واجب باید داشت ، چه انکار آن در وهم و خرد نگنجد.
 و مرا از دوستی تو چندان مسرت و ابتهاج 
شکرها گزارد .
 و کسری بفرمود تا درهای خزاین بگشادند و برزویه را مثال داد موکد بسوگند که بی احتراز درباید رفت ، و چندانکه مراد باشد از نقود و جواهر برداشت .
برزویه زمین بوسه کرد و گفت :حسن رای و صدق عنایت پادشاه مرا از مال مستغنی گردانیده است ، و کدام مال در این محل تواند بود که از کمال بنده نوازی شاهنشاه گیتی مرا حاصل است اما چون سوگند در میانست از جامه خانه خاص ، برای تشریف و مباهات ، یک تخت جامه از طراز خوزستان که بابت کسوت ملوک باشد بر گیرم .
 وانگاه بر زبان راند که اگر من در این خدمت مشقتی تحمل کردم و در بیم و هراس روز گار گذاشت ، بامید طلب رضا و فراغ ملک بر من سهل و آسان می گذشت ، و بدست
بندگان سعی و جهدی به اخلاص باشد .
 و الا نفاذ کار و ادراک مراد جز بسعادت ذات و مساعدت بخت ملک نتواد بود .
 و کدام
خدمت در موازنه آن کرامات آید که در غیبت اهل بیت بنده را ارزانی فرموده است ؟ و یک حاجت باقی است که در جنب عواطف
ملکانه خطری ندارد ، واگر بقضا مقرون گردد عز دنیا و آخرت بهم پیوندد ، و ثواب و ثنا ایام میمون ملک را مدخر شود .
نوشروان گفت اگر در ملک مثلا مشارکت توقع کئی مبذولست ، حاجت بی محابا بباید خواست .
 برزویه گفت :اگر بیند رای ملک
بزرجمهر را مثال دهد تا بابی مفرد در این کتاب بنام من بنده مشتمل بر صفت حال من بپردازد ، و دران کیفیت صناعت و نسب
و مذهب من مشبع مقرر گرداند ، وانگاه آن را بفرمان ملک موضعی تعیین افتد ، تا آن شرف من بنده را بر روی روزگار باقی
مخلد شود ، و صیت نیک بندگی من ملک را جاوید و موبد گردد.
کسری و حاضران شگفتی عظیم نمودند و بهمت بلند و عقل کامل برزويه واثق گشتند ، و اتفاق کردند که او را اهلیت آن منزلت هست .
 بزرجمهر را حاضر آوردند ، و او را مثال داد که بصدق مناصحت و فرط اخلاص برزویه دانسته ای ، و خطر بزرگ که
بفرمان ما ارتکاب کرد شناخته ، و می خواستیم که ثمرات آن دنیاوی هرچه مهناتر بیاید واز خزاین ما نصیبی گیرد ، البته بدان التفات ننمود ، و التماس او برین مقصور است که در این کتاب بنام او بابی مفرد وضع کرده اید ، چنانکه تمامی احوال او از روز
ولادت تا این ساعت که عز مشافهه ما یافته است در ان بیاید .
 و ما بدین اجابت فرمودیم و مثال می دهیم که آن را در اصل
کتاب مرتب کرده شود ، و چون پرداخته گشت اعلام باید داد تا مجمعی سازند و آن را برملا بخوانند ، و اجتهاد تو در کارها ورای
آنچه در امکان اهل روز گار آید علما و اشراف مملکت را نیز معلوم گردد.
 چون کسری این مثال را بر این اشباع بداد برزویه سجده شکر گزارد و دعاهای خوب گفت .
و بزرجمهر آن باب بر آن ترتیب که مثال یافته بود بپرداخت ، و آن را بانواع تكلف بیاراست ، و ملک را خبر کرد.
 و آن روز بار عام بود ، و بزرجمهر بحضور برزویه و 
شکرها گزارد.
 و کسری بفرمود تا درهای خزاین بگشادند و برزویه را مثال داد موکد بسوگند که بی احتراز درباید رفت ، و
چندانکه مراد باشد از نقود و جواهر برداشت .
برزویه زمین بوسه کرد و گفت : حسن رای و صدق عنایت پادشاه مرا از مال مستغنی گردانیده است ، و کدام مال در این محل
تواند بود که از کمال بنده نوازی شاهنشاه گیتی مرا حاصل است اما چون سوگند در میانست از جامه خانه خاص ، برای تشریف
و مباهات ، یک تخت جامه از طراز خوزستان که بابت کسوت ملوک باشد برگیرم .
 وانگاه بر زبان راند که اگر من در این خدمت
مشقتی تحمل کردم و در بیم و هراس روز گار گذاشت ، بامید طلب رضا و فراغ ملک بر من سهل و آسان می گذشت ، و بدست
بندگان سعی و جهدی به اخلاص باشد .
 و الا نفاذ کار و ادراک مراد جز بسعادت ذات و مساعدت بخت ملک نتواد بود .
 و کدام
خدمت در موازنه آن کرامات آید که در غیبت اهل بیت بنده را ارزانی فرموده است ؟ و یک حاجت باقی است که در جنب عواطف
ملکانه خطری ندارد ، واگر بقضا مقرون گردد عز دنیا و آخرت بهم پیوندد ، و ثواب و ثنا ایام میمون ملک را مدخر شود.
 
نوشروان گفت اگر در ملک مثلا مشارکت توقع کنی مبذولست ، حاجت بی محابا بباید خواست .
 برزویه گفت :اگر بیند رای ملک
بزرجمهر را مثال دهد تا بابی مفرد در این کتاب بنام من بنده مشتمل بر صفت حال من بپردازد ، و دران کیفیت صناعت و نسب
و مذهب من مشبع مقرر گرداند ، وانگاه آن را بفرمان ملک موضعی تعیین افتد ، تا آن شرف من بنده را بر روی روزگار باقی
مخلد شود ، و صیت نیک بندگی من ملک را جاوید و موبد گردد.
کسری و حاضران شگفتی عظیم نمودند و بهمت بلند و عقل کامل برزویه واثق گشتند ، و اتفاق کردند که او را اهلیت آن منزلت هست .
 بزرجمهر را حاضر آوردند ، و او را مثال داد که اصدق مناصحت و فرط اخلاص برزویه دانسته ای ، و خطر بزرگ که بفرمان ما ارتکاب کرد شناخته ، و می خواستیم که ثمرات آن دنیاوی هرچه مهناتر بیابد وا ز خزاین ما نصیبی گیرد ، البته بدان التفات ننمود ، و التماس او برین مقصور است که در این کتاب بنام او بابی مفرد وضع کرده آید .
 چنانکه تمامی احوال او از روز ولادت تا این ساعت که عز مشافهه ما یافته است در ان بیاید .
 و ما بدین اجابت فرمودیم و مثال می دهیم که آن را در اصل کتاب مرتب کرده شود ، و چون پرداخته گشت اعلام باید داد تا مجمعی سازند و آن را برملا بخوانند ، و اجتهاد تو در کارها ورای
آنچه در امکان اهل روز گار آید علما و اشراف مملکت را نیز معلوم گردد.
چون کسری این مثال را بر این اشباع بداد برزویه سجده شکر گزارد و دعاهای خوب گفت .
و بزرجمهر آن باب بر آن ترتیب که
مثال یافته بود بپرداخت ، و آن را بانواع تكلف بیاراست ، و ملک را خبر کرده و آن روز بار عام بود ، و بزرجمهر بحضور برزویه و 
تمامی اهل مملکت این باب را بخواند ، و ملک و جملگی آن را پسندیده داشتند ، و در تحسین سخن بزرجمهر مبالغت نمودند ، و ملک او را صلت گران فرمود از تقود و جواهر و كسوتهای خاص ، و بزرجمهر جز جامه هیچیز قبول نکرد .
 و برزویه دست و پای نوشروان يبوسید و گفت :ایزد تعالی همیشه ملک را دوستکام داراد ، و عز دنيا بأخرت مقرون و موصول گرداناد ، اثر اصطناع پادشاه بدین کرامت هرچه شایع تر شد ، و من بنده بدان سرور و سرخ روی گشتم ، و خوانندگان این کتاب
را ازان فواید باشد که سبب نقل آن بشناسد ، و بدانند که طاعت ملوک و خدمت پادشاهان فاضل ترین اعمالست ، و شریف آن کس
تواند بود که خسروان روزگار او را مشرف گردانند ، و در دولت و نوبت خویش پیدا آرند .
 و کتاب کلیله و دمنه پانزده بایست ، ازان اصل کتاب که هندوان کرده اند ده بابست.
 ابتدای کلیله و دمنه ، و هو من کلام بزرجمهر البختکان این کتاب کلیله و دمنه فراهم آورده علما و براهنه هند است در انواع مواعظ و ابواب حکم و امثال ، و همیشه حکمای هر صنف از اهل عالم می کوشیدند و بدقایق حیلت گرد آن می گشتند که مجموعی سازند مشتمل بر مناظم حال و مال و مصالح معاش و معاد ، تا آنگاه که ایشان را این اتفاق خوب روی نمود ، و بر این جمله وضعی دست داد، که سخن بليغ باتقان بسیار از زبان بهایم و مرغان و وحوش جمع کردند، و چند فایده ایشان را دران حاصل آمد :اول آنکه در سخن مجال تصرف یافتند تا در هر باب که افتتاح کرده اید نهایت اشباع برسانیدند ، دیگر آنکه پند و حکمت و لهو و هزل و بهم پیوست تا حکما برای استفادت آن را مطالعت کنند.
 و تادانان برای افسانه خواند ، و احداث متعلمان بظن علم و موعظت نگردند و حفظ آن بریشان سبک خیزد ، و چون در حد کھولت رسند و در آن محفوظ تأملی کنند صحیفه دل را پر فواید بینند ، و ناگاه بر ذخایر نفیس و گنجهای شایگانی مظفر شوند .
 و مثال این همچنان است که مردی در حال بلوغ بر سر گنجی افتد که پدر برای او نهاده باشد فرحی بدو راه یابد و در باقی عمر از کسب فارغ آید.
و خواننده این کتاب باید که اصل وضع و غرض که در جمع و تالیف آن بوده است بشناسد ، چه اگر این معنی برای پوشیده
ماند انتفاع او ازان صورت نبندد و فواید و ثمرات آن او را مهنا تباشد .
 و اول شرطي طالب این کتاب را حسن قراءت است که اگر
در خواندن فروماند يتفهیم معنی کی تواند رسید ؟ زیرا که خط کالبد معنی است ، و هرگاه دران اشتباهی افتاد ادراک معنای ممکن نگردد ، و چون بر خواندن قادر بود باید که دران تأمل واجب داند و همت دران نبندد که زودتر بآخر رسد ، بل که فواید آن
را باهستگی در طبع جای می دهد ، که اگر بر این جمله ترود همچنان بود که : 
مردی در بیابان گنجی یافت ، با خود گفت اگر نقل آن بذات خویش تكفل کنم عمری دران شود و اندک چیزی تحویل افتد ،
بصواب آن نزدیک تر که مزدوری چند حاضر آرم و ستور بسیار کرا گیرم و جمله بخانه برم.
هم بر این سیاقت برفت و بارها پیش
از خویشتن گسیل کرد .
 مکاریان را سوی خانه خویش بردن بمصحلت نزدیک تر نمود ، چون آن خردمند دوراندیشه بخانه رسید
در دست خویش از آن گنج جز حسرت و ندامت ندید .
و بحقيقت بباید دانست که فایده در فهم است نه در حفظ ، و هر که بی وقوف در کاری شروع نماید همچنان باشد که :
مردی می خواست که تازی گوید ، دوستی فاضل ازان وی تخته ای زرد در دست داشت ؛ گفت از لغت تازی چیزی از جهت من
بران بنویس .
چون پرداخته شد.
بخانه بردو گاه گاه در ان می نگریست و گمان برد که کمال فصاحت حاصل آمد.
 روزی در
محفلی سخنی تازی خطا گفت ، یکی از حاضران تبسمی واجب دید بخندید و گفت :برزبان من خطا رود و تخته زرد من در خانه
من است ؟
و بر مردمان واجب است که در کسب علم کوشند و فهم را دران معتبر دارند ، که طلب علم و ساختن توشه آخرت از مهمانست .
و زنده را از دانش و کردار نیک چاره نیست ، و نیز در نور ادب دل را روشن کند ، و داروی تجربت مردم را از هلاک جهل برهاند ، چنانکه جمال خرشید روی زمین را منور گرداند ، و آب زندگانی عمر جاوید دهد .
و علم بکردار نیک جمال گیرد که میوه درخت دانش نیکو کاری است و کم آزاری.
و هر که علم بداند و بدان کار نکند بمنزلت کسی باشد که مخافت راهی می شناسد اما ارتكاب کند تا بقطع و غارت مبتلا گردد ،
یا بیماری که مضرت خوردنیها می داند و همچنان بران اقدام می نماید تا در معرض تلف افتد.
 و هرآینه آن کس که زشتی چیزی
بشناخت اگر خویشتن در آن افکند نشانه تیر ملامت شود ، چنانکه دو مرد در چاهی افتند یکی بینا و دیگر نابینا ، اگر چه هلاک
میان هر دو مشترکست اما عذر نابینا بنزدیک اهل خرد و بصارت مقبول تر باشد .
و فایده در تعلم حرمت ذات و عزت نفس است ، پس تعلیم دیگران ، که اگر بافادت مشغول گردد و در نصیب خویش غفلت ورزد
همچون چشمه ای باشد که از آب او همه کس را منفعت حاصل می آید و او از آن بی خبر ،واز دو چیز نخست خود را مستظهر
باید گردانید پس دیگران را ایثار کرد :علم و مال .
 یعنی چون وجوه تجارب معلوم گشت اول در تهذیب اخلاق خویش باید کوشید آنگاه دیگران را بران باعث بود.
 و اگر نادانی این بشارت را بر هزل حمل کند مانند کوری باشد که کاژی را سرزنش کند.
