_
سه تار را روی شکم نگه داشته بود و با دست دیگر ، سیم های آن را می پایید که که به دگمه ی لباس
کسی یا به گوشه ی بار
حمالی گیر نکند و پاره نشود.
عاقبت امروز توانسته بود به آرزوی خود برسد.دیگر احتیاج وقتی به مجلسی می خواهد برود ، از دیگران تار بگیرد و به قیمت
خون پدرشان کرایه بدهد و تازه بار منت شان را هم بکشد.
موهایش اشفته بود و روی پیشانی اش
می ریخت و جلوی چشم راستش را می گرفت .گونه هایش
گود افتاده و قیافه اش زرد
بود.ولی سر پا بند نبود و از وجد و شعف می دوید.اگر مجلسی بود و مناسبتی داشت ، وقتی سر وجد می امد ، می خواند و تار می
زد و خوشبختی های نهفته و شادمانی های درونی خود را در همه نفوذ می داد.ولی حالا میان مردمی که معلوم نبود به چه کاری در آن اطراف می لولیدند ، جز اینکه بدود و خود را زودتر به جایی برساند چه می توانست بکند؟ از خوشحالی می دوید و به سه تاری فکر می کرد که اکنون مال خودش بود. فکر می کرد که دیگر وقتی سرحال آمد و زخمه را با قدرت و بی اختیار سیم های تار آشنا خواهد کرد ، ته دلش از این واهمه
خواهد داشت که مبادا سیم ها پاره شود و صاحب تار ، روز روشن او را از شب تار هم تارتر کند . از این فکر راحت شده بود.فکر
می کرد که از این پس چنان هنر نمایی خواهد کرد و چنان داد خود را از تار خواهد گرفت و چنان شوری از آن بر خواهد آورد که
خودش هم تابش را نیاورد و بی اختیار به گریه بیافتد. حتم داشت فقط وقتیکه از صدای ساز خودش به گریه بیافتد، خوب نواخته.
تا به حال نتوانسته بود آن طور که خودش میخواهدبنوازد.همه اش
برای مردم تار زده بود ؛ برای مردمی که شاد مانی های گم
شده و گریخته ی خود را در صدای تار او و درته آواز حزین او میجستند .
اینهمه شبها که در مجالس عیش و سرور آواز خوانده بود و ساز زده بود، در مجالس
عیش وسروری که برای او فقط یک شادمانی
ناراحت کننده و ساختگی میاورد در این همه شبها نتوانسته بود از صدای خودش به گریه بیفتد .
نتوانسته بود چنان ساز بزند که خودش را به گریه بیاندازد. یامجالس
مناسب نبود و مردمی که به او پول میدادند و دعوتش
میکردند
، نمیخواستند اشک های او را تحویل بگیرند ، و یاخود او از ترس این که مبادا سیمها پاره شود زخمه را خیلی ملایم تر و
آهسته تر از آنچه که می توانست بالا و پایین می برد. این را هم حتم داشت ، حتم داشت که تا به حال ، خیلی ملایم تر و خیلی با
احتياط تر از آن چه که می توانسته تار زده و اواز خوانده .
_
کوچه ، و خاکروبه های زیر و رو شده بود، به تنگی می افتاد. گذرندگان تک تک می گذشتند و سگ ها گاهی به سر و کول هم
می پریدند و غوغایی برپا می کردند. در سمت مقابل کوچه روبه روی تل خاک رويه
دری باز شد. و هاجر با دوتا
کت کهنه و یک بغل کفش دم پایی پاره بیرون آمد. کاسه بشقابی را صدا زد و به مرتب کردن متاع خود پرداخت.
داداش ایبین اینا به دردت می خوره؟... کاسه بشقاب نمی خوام هاشوورم تازه از بازار خریده » کاسه بشقاب نمی خای ؟ خودت بگو ، خدا رو خوش میاد من تو کوچه ها سگ دو بزنم و شماها کاسه بشقابتونو از بازار بخرین نون منو آجر کنین؟» «خوب چه کنم داداش؟ ما که کف دستمونو بو نکرده بودیم که بدونیم تو امروز از این جا رد میش » | هاجر و کاسه بشقابی تازه سر دلشان باز شده بود که مردی گونی به دوش و پابرهنه ، از راه رسید. نگاهی به طرف آنان انداخت و یک راست به سراغ خاک روبه ها رفت. لگدی به شکم سگ ها حواله کرد؛ زوزه آن ها را برید و به جست و جو پرداخت.
هاجر او را دید و گویا شناخت. با خود گفت: «نکنه همون باشه.... »
کمی فکر کرد و بعد بلند ، به طوری که هم آن مرد و هم کاسه بشقابی بشنوند ، این طور شروع کرد |
آره خودشه.ذلیل شده . واخ ، خداجونم مرگت کنه . پریروز دو من خورده نون براش جمع کرده بودم ؛ دست کرد شندر غاز به من داد!ذلیل مرده نمیگه اگه به عطار سرگذرمون داده بودم ، دوسیر فلفل زرد چوبه بهم داده بود. یاقل کمش تو این هیرو وير ، قند و شکری چیزی می داد و دو سه روزی چایی صبحمونو راه می انداخت.
سکینه خانم همساده مون واه نگاش کن خاک توسر گذات کنن!» «خورده نونی» یک نصفه خیار پیدا کرده بود . باچاقو کله
ای که از جیب پشتش در آورد ، قسمت دم خورده و کثیف آن را گرفت. یک
گاز محکم به آن زد و و آن را به دور انداخت . گویا
خیار تلخ بود . هاجر که او را می پایید ،نیشش باز شد. ولی خنده اش زیاد طول نکشید. لک و لوچه خود را جمع کرد، چادر را به
دور کمر پیچید و متوجه کاسه بشقابی شد. معلوم نبود به چه فکر افتاد که قهقه نزد.
آره داداش ، چی می گفتم؟ آره... سکینه خانم ، همسادمون ، برا مرغاش هر چی از و چز می کنه و این در و اون در می زنه خورده نون گیر بیاره ، مگه می تونه؟ آخه این روزا کی نون حسابی سرسفره خونه ش دیده که خورده نونش باقی بمونه ؟ تا الاحاف کرسیاشم با همون ریگای پشتش می خورن . دیگه راسی راسی آخرالزمونه، یه سوسک موسکا شم کسی اهمیت نمیده....آره سکینه خانومو می گفتم بی چاره هر سیرشم دوتا تخم مرغ سيا میده که باهاش هزار درد بی دردمون آدم دوا میشه !آخه دون که گیر نمیادش که اونم که خدا به دور ....دلش نمیاد پول خرج کنه هی قلمبه می کنه و زیر سنگ میذاره.»
_
کاسه بشقابی که از بررسی کت ها فارغ شده بود ، به سراغ کفش دمپایی ها رفت : «خوب خواهر، اینا چیه ؟ اوه... چند جفتهاتو خونه شما مگه اردو اتراق می کنه؟!» «داداش زبونت همیشه خیر باشه. بگو ماشالاه ازش کم نمیاد که. شما مردا چه قدر
بی اعتقادین!...» «بر هرچی بی اعتقاده لعنت إمن که بخیل نیستم. خوب یاد آدم نمی مونه خواهر! آدم نمی فهمه کی آفتاب می
زنه و کی غروب می کنه . شاماهام چه توقعاتی از آدم دارین...» «نیگاش کن خاک بر سر و...قربون هرچه آدم بامعرفته.خاک
بر سر مرده، نمی دونم چه طور از او هیکلش خجالت نکشید دست کرد سی شي، -سی شیء بی قابلیت تو دست من گذاشت. پولاشو، که الاهی سرشو بخوره، انداختم تو کوچه ، زدم تو سرش ، گفتم خاک تو سر جهودت کنن ابرو اینم ماست بگیر بمال سر کچل ننتإذلیل مرده خیال می کنه محتاج سی شیئش بودم.انقدر اوقاتم تلخ شده بود که نکردم نون خشکامو ازش بگیرم. بی عرضگی رو سیاحت! یکی نبود بگه آخه فلان فلان شده ، واسه چی مفت و مسلم دو من خورده نونتو دادی به این مرتیکه الدنگ ببره ؟ چه کنم؟ هر چی باشه یه زن اسیر که بیش تر نیستم . خدام رفتگان مارو نیامرزه که این طور بی دست و پا بارمون اووردن نه سوادي ، نه معرفتی نه هیچ چی!هر خاک تو سر مرده ای تا دم گوشامون کلاه سرمون میذاره و حالیمون
نمیشه. من بی عرضه رو بگو که هیچ چیمو به این قبا آرخولوقيه -این ملا موشی جوهوده رو میگم-نمیدم ؛ میگم باز هرچی
باشه ، اینا مسلمونن، خدا رو خوش نمیاد نونن په مسلمونو تو جیب په کافر بریزم . اون وخت تورو به خدا سیاحت کن ، اینم
تلافیشه! میام ثواب کنم ، کباب میشم. راس راسي اگه آدم همه پاچه شم تو عسل کنه ، بکنه تو دهن این بی همه چیزا ، آخرش
گاز شم می گیرن.» کاسه بشقابی دیگر نتوانست صبر کند و اینطور تو او دوید: «خوب خواهر، این کفش کهنه هات که به درد
من نمی خوره.بزا باشه همون ملا موشى جهوده بیاد ازت به قیمت خوب بخره.» هاجر که دست پاچه شده بود، تکانی خورد. سرو شانه ای قر داد و در حالیکه می خندید و صدای خود را نازک تر می کرد گفت: «واه واه!چقدر گنده دماغ امن مقصودم به تو نبود که داداش ، به اون ذلیل مرده بود که منو از دیروز تا حالا چزونده.» |
«آخه خواهر درسته که صبح تا شوم با هزار جور آدم سر و کله می زنیم، اما کله خر که به خورد ما ندادن که اتو به در میگی که دیوار گوش کنه دیگه . آخه ..آخه تخم مام تو همین کوچه پس کوچه ها پس افتاده...» «نه داداش.اوقاتت تلخ نشه آخه چه کنم
، منم دلم پره.اصلا خیام همه این الم شنگه ها رو همین براما فقير فقرا آورده واه واه خدا به دور این اعيانا کجا لباس
_
و کفش کهنه دم در می فروشن؟ یا می برن بازار عوض می کنن ، یا میدن کلفت تو کراشون و سر ماه پای مواجبشون کم می دارن.اصلا تا پوست بادنجوناشونم دور نمی ریزن، بلدن دیگه . اگر این طور نبود که دارا نمی شدن که اگه اونا بودن ، مگه خوردده
نوتاشونو اصلا کنار میگذاشتن؟ زود خشکش می کردن و می کوبیدن ، می زدن به کتلته، متلته؟ چیه؟
من که نمی دونم.....یا هزار خوراک دیگه. خدا عالمه چه مزه ای می گیره. من که هنوز به لبم نرسیده . واه واه اهر گز رغبتم نمی
شینه.» «خوب خواهر همه اینا رو چند؟» «من چه می دونم .خود دونی و خدای خودت.من که سررشته ندارم که .
بیا و با من حضرت عباسی معامله کن.» «چرا پای حضرت عباسو میون می کشی؟ من به برادر مسلمون، تو هم خواهر
منی دیگه.داریم با هم معامله می کنیم. دیگه این حرفا رو نداره.» آخه من چی بگم؟ خودت بگو چند می خری اما حضرت
عباس
» «من خلاصه شو بگم، اگه کاسه بشقاب بخای ، په کوزه جاترشی میدم ، دوتا آب خوری ، اگه پول بخای، من
چارتومن و نیم.» «کاسه بشقاب که نمی خام اما چرا چارتومن و نیم؟ این همه کفشه.» «کفش هات مال خودت.دوتا کتتو چار
تومن می خرم.» آفتاب لب بام رسیده بود که معامله تمام شد. کاسه بشقابی چهار تومان و شش قران به هاجر داد: خورجین خود را به دوش کشید و در خم پس کوچه ها به ره افتاد. فردا اول غروب ، هاجر پشت بام را آب و جارو کرد؛ جاها را انداخت و به انتظار شوهرش ، که قرار بود امشب بیاید، کنار حیاط می پلکید و گاهی هم به مطبخ سر می زد. در خانه ای که هاجر و شوهرش زندگی می کردند، دو کرایه نشین دیگر هم بودند. یکی شوفر بیابان گردی بود ، که دایم به سفر می رفت و در غیاب خود ، زن خود را با تنها فرزندش آزاد می گذاشت؛ و دیگری
پینه دوز چهل و چند ساله ای که تنها زندگی می
کرد و بیش از یک اتاق در اجاره نداشت.
از هفت اتاق خانه کرایه ای آنها، دو اتاق را آن ها داشتند ، دو اتاق همه شوفر و زنش می نشستند ، دو اتاق دیگر هم مخروبه
افتاده بود.
عباس آقای شوفر، یک هفته بود که به شیراز رفته بود و زنش محترم، باز سر به نیست شده بود قبلا می گفت می خواهد چند
روزی به خانه مادرش برود.ولی کی باور می کرد؟ اوستا رجبعلی پینه دوز ، یک مستاجر خیلی قدیمی بود و شاید در این خانه کم کم حق آب و گل پیدا کرده و د.د کانش سر کوچه بود. زیاد زحمتی به خود نمی داد، کم تر دوندگی داشت، جز هفته ای یک بار که برای خرید تیماج و مغزی و نوار و دیگر لوازم
کار خود به بازار می رفت؛ همیشه یا در دکان بود ، و یا کنج اتاق خود افتاده بود، چایی می خورد و حافظ می خواند.
_
کاسبی رو به راهی نداشت، ولی به خودش هرگز بد نمی گذراند و اغلب روی کوره ذغالی اش ، کنار درگاه اتاق ، قابلمه کوچکش غل غل می کرد. زنش را که حاضر نشده بود از ده به شهر بیاید ، در همان سال اول ، ول کرده بود و فقط تابستان ها، که با
بساط پینه دوزی خود ، سری به ده می زد، با او نیز عهدی تازه می کرد.
وقتی به شهر آمده بود ، سواد چندانی نداشت. یکی دو سال به کلاس اکابر رفت و بعد هم با خواندن روزنامه هایی که یک
مشتری روزنامه فروشش می آورد ، به راه راست و چپ این چند ساله را کم کم می شناخت . اول به کمک مشتری روزنامه
فروشش ، ولی بعدها یاد گرفته بود و نوشته های روزنامه را با زندگی خود تطبیق می کرد. و نتیجه می گرفت، خود او چپ بود،
چون پینه دوز بود-خود او این گونه دلیل می آورد ولی دلش نمی آمد حافظ را رها کند و وقت بی کاری خود را به کارهای
دیگری بزند. خودش هم از این تنبلی ، دل زده شده بود و هر وقت رفیق روزنامه فروشش ، با صدای خراش دار و بم خود ، به او سرکوفت می زد ، قول می داد که حتما تا هفته دیگر در اتحادیه اسم نویسی کند. هوا تاریک شده بود.اوستا رجبعلی هم آمد.ولی
عنایت هنوز پیدایش نبود. هاجر رفت تا چراغ را روشن کند. کفشش را در آورد. وارد اتاق شد. کبریت کشید و وقتی خواست لوله
چراغ را بلند کند، در روشنایی کبریت ، لاک صورتی ناخن های دستش ، که به روی لوله چراغ برق می زد، یک مرتبه او را به
فکر فرو برد. «اگه عنایت پرسید چی بهش بگم، نبادا بدش بیاد؟!» چوب کبریت ته کشید . نوک انگشت هایش را سوزاند
ورشته افکار او را پاره کرد. یک کبریت دیگر کشید و در حالی که چراغ را روشن می کرد، با خود گفت : «ی پایا !....خوب اونم
بالاخره اش به مرده دیگه ...» در صدا کرد و پشت سر کسی کلون شد. صدای پای خسته و سنگین عنایت به گوش رسید . هاجر ، دست های خود را زیر چادر نماز پیچید و تا دم در اتاق ، به استقبال شوهرش رفت . سلام کرد و بی مقدمه پرسید:
، راستی عنایت ، چرا تو ، لاک تو بساطت نمی ذاری ؟» «بسم الله الرحمن الرحيم إدیگه چی دلت می خاد عوض این که بیای گرد راهمو بگیری و بپرسی این چند روز تو نیاوران چه خاکی به سرم کردم ، باد سر دلت می زنی؟»
وہ ایاز به چیزی اومدیم ازش بپرسیم... خوب نیاوران چه کردی؟» «هیچ چی. چمچاره مرگاسه روز از جیب خوردم. جعبه آینمو به هن کشیدم.
شبا تو مسجد خوابیدم و یک جفت گوش کوب فروختم. همین!» «باری-کل-لا!اما واسه چی غصه می خوری؟ خوب چی می
شه کرد؟ بالاخره خدام بزرگه دیگه» عنایت در حالی که جعبه آینه خود را روی بخاری بند می کردیا خون سردی و آه گفت: «بله خدا بزرگه خیلی ام بزرگه مثل خورده فرمایشای زن من...اما چه باید کرد که درآمد ما خیلی کوچیکه.»
_
ایستگاه در دامنه ی تپه ای که رود خانه در پای آن می پیچید قرار داشت. در آن دورها به سمت جنوب -چشم اندازی بسیار زیبا
، تا آنجا که در زیر پرده ای از مه لطیف بهار محو می شد، هویدا بود. هنوز در تنگه ها و ته دره های اطراف ، برف نشسته بود
و سفیدی می زد. خورشید تازه از لب کوه بالا آمده بود .چمن ها که از باران دیشب هنوز تر بود ، می درخشید .همه جا می
درخشید .همه چیز پرتو مخصوص بهاری داشت ، مگر کلبه ی آنان ... در دامنه ی تپه ، نزدیک رودخانه ، کلبه ی گلی آنان روی خاک خیس ونم کشیده ی کنار رود خانه ، قوز کرده بود و انگار پنجه های خود را به خاک فرو برده بود و در سرازیری آن جا خود را به زور روی تپه نگه میداشت. باران سر و روی آن را شسته ، شیارهای بزرگی در میان کاگل طاق و دیوار آنبه وجود آورده بود
و شاید در داخل دخمه ، همان جایی که افراد آن خانواده ، شب سر به بالین می نهادند ، چکه می کرد . یک بز کوچک ، در کناری
، زمین را بو می کرد و دو خروس به سر و کول هم می پریدند . بچه های آنان ، کوچک و بزرگ ، دسته های کوچکی از بنفشه
های ریز کوهی و شقایق های چشم باز نکرده را به هم بسته بودند و در اطراف قطار می پلکیدند ودایم مسافرین را به خرید
هدیه های ناچیز نوروزی خود دعوت می کردند. همه برهنه بودند . پا های لخت آنان در آب بارانی که در گوشه و کنار جمع شده بود فرو می رفت و آنانی که دایما سر خود را به طرف پنجره های قطار ، بالا نگه داشته بودند ، هر دم به سکندری رفتن تهدید می شدند. کسی به دسته گل های ناچیزشان توجهی نداشت .هر کس دسته گل بزرگ تر و بهتری از صحرای خوزستان ، از
ایستگاه های اندیمشک و اطراف آن ، تهیه کرده بود. عطر تازه ی نرگس های پر گل که از پشت شیشه ی هر اتاق قطار پیدا
بود، هوای آن جا را نیز خوشبو ساخته بود. بچه ها در پای قطار می دویدند و پشت سر هم متاع خود را عرضه می داشتند و در
حالی که اق) را از مخرج (خ) ادا می کردند ، بهای گل ناچیز خود را از دو قران به یک قران پایین آورده بودند و بی شک اگر
قطار معطل می شد ، به ده شاهی هم می رساند. رفیق هم اتاق من، شکم بزرگ خود را لب شیشه ی قطار گذاشته بود و در حالی که به پای برهنه ی آن چند کودک چشم دوخته بود ، گویا حساب صدقه هایی را می کرد که از آغاز سفر خودش تا
کنون به این و آن داده است.
همو ، دیشب که از تکان بیجای قطار ، بی خوابی به سرش زده بود و شاید برای اولین بار در عمرش یک شب بی خوابی می
کشید ، داستان سفر اخیر خود را به فلسطین و سوریه برای ما، هم اتاق هایش ، تعریف می کرد.
از این سفر دور و دراز چهار ماهه ، جز مركبات عالی ودرشت فلسطین چیز دیگری را به یاد نداشت که برای ما نقل کند و در هر
جمله اش ، چند بار ذکر پرتقال های ملس
حيفا دهان انسان را آب می انداخت.
_
من با او از دبیرستان آشنایی داشتم و در این سفر ، وقتی در راه قطار به او بر خوردم ، پس از سلام و تعارف معمولی ، هر چه فکر
کردم چیز دیگری نداشتم تا به او بگویم. او نیز گویی حس کردو زود رد شد و شماره به دست ، پی اتاق خود می گشت.
نزدیک بیست ساعت بود که در یک اتاق کوچک قطار نشسته بودیم ولی او حتی وقتی که داستان سفر فلسطین خود را نقل می
کرد، دیگران را مخاطب قرار می داد . انگار می ترسید به من چشم بدوزد.من هم به سکوت و تنهایی بیش تر علاقه داشتم
فقط یک بار به من پیشنهاد کرد که پوکر بازیکنیم ومنهم که نمی توانستم دعوت او را اجابت کنم ، گویا باعث دلتنگی اش
شده بودم .ولی دلتنگی او زود رفع شد. وهم بازی خوبی پیدا کرد
قطار سوت کشید و تکانی خورد. شکم رفیق من که هنوز لب پنجره ی قطار بود سر (سور) خورد و تنه ی سنگین او روی من افتاد و
او زبان خود را برای بار سوم به روی من باز کرد ومعذرتی خواست. کودکان برهنه پا ، به جنبو جوش افتاده بودند. متاع شان
هرگز خریداری نیافته بود شعاع چشم من ، خشک وبی حرکت به روی آنان و کلیه ی ویرا نشان ، که در آن دور ، زیر نور گرم خورشید بخار می کرد، دوخته شده بود. گویا جواب معذرت رفیقم را نیز ندادم . یا آن را نشنیدم. | قطار هنوز قدم آهسته می رفت و کودکان به سرعت به دنبال آن میدویدند. پای یکی از آنان دختر کی لاغر و پوست به استخوان
کشیده در گودال آبی فرو رفت و سکندری، در نیم وجبی خط آهن نقش بر زمین شد ، و دسته گل پلاسیده اش در گودال آب گل آلود پهلویی افتاد. حتی ناله ای هم تکرد . گويا تا نداشت! رفيق من که هنوز شکم خود را از پنجره ی قطار بر نداشته بود ، از
ترس و وحشت صدایی کرد و مرا سخت تکان داد . من ساکت ماندم و او که سخت وحشت کرده بود ،دیدی بیچ چاره رو ؟ نزدیک بود بره زیر قطار خدا خیلی بهش رحم کرد.. -رحم؟ !
جز این چیز دیگری در جواب او نگفتم .او باز هم حرف زد ولی من گوش نمی دادم . قطار پیچ خورد . دخترک دیگر پیدا نبود ولی کلبه ی آنان هنوز از دور بخار می کرد ویز کو چکشان هنوز در اطراف می پلکید
و علف های تازه را بو می کشید . کودکان برهنه پا ، در یک آن ، به کلبه ی خود فرو رفتند و در آن دیگر ، با یک زن با مادر خود
، بیرون آمدند ؛ و هر سه دست های خود را بلند کردند که با قطار ما وداع کنند.
قطار دور شده بود .تونل دیگری نزدیک شده بود چیز تماشایی دیگری پیدا نمی شد. همه سرهای خود را از پنجره تو برده
بودند یا پوکر می زدند و یا در خواب بودند؛ یا برای هم از کیف ها و خوش
گذرانی های خود تعریف می کردند و می خندیدند
_
یک قایق بزرگ شراعی را بار می زدند. حمال ها گونی های برنج را به دوش
می کشیدند و از روی الواری که به جای پل ، از لبه
ای سکو به لبه ی قایق بند کرده بودند می گذشتند و از ته قایق ، گونی ها را روی هم می انباشتند. آب شط پایین رفته بود و پل
موقتی باریکی که می بایست از روی آن بگذرند، خیلی سرازیر بود . بار بر ها پنج نفر بودند . دو نفر دیگر روی سکو، کیسه های برنج را روی کول آن ها می گذاشتند .دو نفر هم بودند که توی قایق گونی ها را می گرفتند و در گوشه ای ردیف می چیدند. تند کار می کردند.یار زیاد کار بود.
شاید تا غروب هم طول می کشید. یک بار بر دیگر از راه رسید.زیاد جوان نبود .کولواره اش از پشت، روی کمرش افتاده بود وشل ووا رفته راه می آمد. یک کلاه لبه دار به سردا شت. ریشش نتراشیده بود. یک دست خود را توی جیبش کرده بودويا
دست دیگرش طناب بار بند خود را روی دوش نگه می داشت. کسی مخالف نبود چند کلمه ای صحبت کردند و قرار شد او هم کمک کند.ططنایش را به کناری نهاد. کلاهش را پایین تر کشید. کوله را روی پشتیش جا به جا کردو زیر دست آن دو نفر که روی بارها ایستاده بودند خم شد. چشمش برق می زد. گونی ها با هم فرقی نداشت. یکی هم به روی کول او گذاشتند. وقتی
خم شده بود و مهیای بار گرفتن بود، هیچ فکری نمی کرد. کار گیرش آمده بود این مهم بود. |
چند قدم به طور عادی برداشت. ولی هنوز به وسط خیابان نرسیده بود که زانوهایش ناگهان لرزید. چند ثانیه صبر کرد و بعد به راه
افتاد. قدم های معمولی داشت. وقتی عادی راه می رفت، برای او فرقی نداشت.قدم ها، خودشان برداشته می شدند و خودشان به
زمین گذاشته می شدند. ولی گونی را که به روی دوشش گذاردند گویا قضیه از قرار دیگر شد. پاهایش هنوز از روی زمین بلند
نشده، دوباره به دنبال قرار گاهی می گشتند و به زمین می نشستند. اول جدی نگرفت ، ولی نه ، درست همین طور بود .دست
خود او نبود. خیلی سعی می کرد ولی باز پاهایش می لرزید. یک دم خواست فکر کند که شاید نمی تواند این بار را ببرد.ولی زود دنباله ی فکر خود را برید . مطمئن بود که زانویش از عقب تا نخواهد شد.او فقط می بایست کوشش کند که از جلو خم نشود
و بار به زمین نیفتد. نمیدانست کیسه ی برنج چقدر وزن دارد.دیگران به راحتی میبردند تند هم می رفتند ولی پای او می لرزید
اشکالی نداشت. می توانست سعی کند و نگذارد زا نو يش
خم شود.ولی پایش می لرزید .حتی مچ پایش
هم به لرزه می افتاد.یک
دم چشمش را بست و به خود تلقین کرد.دید که ممکن است به زمین بخورد. زود چشمش را باز کرد. چیزی به کنار شط نمانده
بود.همه ی راه از پای تل بار تا کنار شط ، شاید چهل قدم بود .بارها را در آن طرف پیاده رو ، پای دیوار چیده بودند. او حالا وسط
خیابان بود.خوبیش این بود که ماشین رد نمی شد. خیابان خلوت بود .دیگران به کار خود مشغول بودند .یک دور هم از او جلو
_
افتاده بودند. او تازه از وسط خیابان می گذشت. سعی میکرد تند تر راه برود . ممکن نبود می خواست از لرزش پاهایش جلو گیری کند . همه ی همتش صرف این می شد . در فکر این نبود که که زود تر به کنار شط برسد و از روی پل باریک بگذرد و بار را توی قایق به زمین بگذارد دیگران که خیلی حریص قدم بر می داشتند، در این فکر بودند و فقط در فکر این بود که پایش نلرزد و زا
نو يش
خم نشود.نمی بایست بار به زمین بیفتد.
به کنار شط رسیده بود. خیس
عرق شده بود. کلاه به سرش تنگی می کرد.سرش انگار بزرگ شده بود .مغزش درد گرفته بود. عرق
از چاک سینه اش پایین می رفت. حس می کرد که دارد آب می شود. پیراهن زیر کمر بندش خیس شده بودویه تنش می چسبید
پایش هنوز می لرزید ، شاید دو روز بود که بار سنگین بر نداشته بود .ولی بار سنگین نبود.دو روز کار گیر نیاورده بود این مهم نبود این هفت نفر حالا حتما دارند او را می پایند.حتما کارشان را ول کرده اند و او را نگاه می کنند و به هم چشمک می زنند. حتما یک بار دیگر هم ، سه نفر از پهلوی او رد شدند و رفتند که بار بگیرند.ولی او حتم داشت که همه ی آن ها در گوشه
ای ایستاده اند و به او نگاه می کنند و به هم چشمک می زند.نمی باید بار به زمین بیفتد.اگر شده است باید بار را برساند. مگر از
دیگران چه کم دارد؟ حتی سرش را هم بالا نمی کرد. می ترسید. پیشانیش خیس عرق بود. دیگران این طور عرق نکرده بودند. نمی خواست آن ها را که به او می خندیدند و چشمک می زدند ، نگاه کند. می خواست کار خود را بکند . می خواست نگذارد بار به زمین بیفتد. می خواست نگذارد پایش بلرزد؛ ولی پایش می لرزید .یک دم کنار شط ایستاد.باز پایش می لرزید. نزدیک بود پایش بلرزد وبار توی شط بیفتد. خود را زود کنار کشید. یک دم دیگر صبر کرد.دو نفر دیگر پشت سر هم از پهلویش گذشتند. قدم های مطمئن و شمرده ی خود را روی الوار گذاشتند و پشت سر هم پایین رفتند.الوار لنگر بر می داشت وزیر پای آن
ها بالا و پایین می رفت. ولی آن ها بی اعتنا گذشتند . او هم باید برود. مگر چه می شد ؟
اطمینان خاطر خود را باز یافت وقدم به جلو گذاشت. قدم اولش را روی الوار جای داد ولی ناگهان وحشت کرد. چشمش به پایین
افتاد . زانویش سخت می لرزید، خودش حس نمی کرداما می دید . انگار مچش هم به لرزه افتاده بود وحشت زده شد. نزدیک بود زانویش خم شود و یار توی شط بیفتد. یک دم بی تصمیم ماند .نمیدانست چه کند ؛ خوا ست قدم دومش را هم بلند کند و به جلو
بگذارد . حتی حاضر بود یک قدم کوچک بردارد. حاضر بود که قدم دومش را به جلو پرتاب هم بکند .ولی نمی شد.
_
کوشش هم کرد ولی دید اگر برای یک دم هم شده پای دومش را از روی زمین بردارد. آن دیگری بیش تر خواهد لرزید
زانویش خم خواهد شد ، خودش سرنگون خواهد گردید و کیسه ی برنج توی شط غرق خواهد شد ، به بی تصمیمی خود خاتمه
داد. پایش
را به عجله پس کشید و دوباره به کناری رفت.
دیگران باز هم می گذشتند و باز هم مطمئن وبياعتنا از روی الوار باریکی که زیر پایشان لنگر بر می داشت و بالا و پاین می رفت
می شدند و بار را توی قایق می انداختند و بر می گشتند. برای شان خیلی عادی بود. | هیچ کس حرفی نمی زد.وقتی او پایش را روی الوار گذاشته بود و مردد مانده بود ، نفهمید چقدر طول کشید ؛ ولی حس می کرد که توی قایق و پشت سر او ، توی خیابان منتظرند که او رد شود تابتوانند عبور کنند. اما نه ، مطمئن بود که آن ها ایستاده اند . کا خود را به کناری نهاده اند و او را مسخره می کنند و چشمک می زنند با آستین کش عرق پیشانیش را پاک کرد. آستینش خیس خیس شد. سرش را بلند کرد و آن دور ها ، لای نخل های آنطرف رود خانه دنبال چیزی گشت ؛ دیگر چشمش برق نمی زد .برق آنها نیز به دنبال نگاهش لای نخلستان ها گم شد؛ سرش سنگینی کرد و باز به
پایین افتاد . شاید یک دقیقه گذشت . پای او هنوز می لرزید . برگشت دیگران هنوز تند میرفتند و می آمدند . او هم نیروی
خود را جمع کرد و قدم تند تر برداشت.دو سه قدم را تا دم شط به عجله پیمود. پایش هنوز می لرزید . ولی دیگر این مهم نبود اطمینان پیدا کرده بود که زن نویش از جلو هم خم نخواهد شد. به همان سرعت روی الوار آمد. تقریبا چشم خود را بسته بود
.تبسته بود؛ ولی نمی خواست بداند روی چه چیزی پا گذاشته. سه قدم جلو رفت . پايش باز شروع کرد به لرزیدن سخت هم می
لرزید . انگار پل موقتی هم زیر پای او به لرزه می افتاد. باز خیس
عرق شده بود از پیشا نیش عرق می چکیدیک دفعه وحشت
زده شد . خیال کرد حالا زانو هایش از پهلو خم خواهد شد و پایش از دو طرف الوار به پایین خواهد افتاد و کیسه ی برنج توی شط سرنگون خواهد شد. داشت همین طور هم میشد . نمیدانست چه کند این ور و آن ور پل معطل او بودند. هیچ کس حرفی نمیزد.از
پس دست هایش را روی شکمش به هم فشار داده بود، استخوان انگشتش درد گرفته بود. عرق از زیر گلو و چاک سینه اش می چکید و روی الوار می افتاد و پهن می شد الوار داشت لنگر بر میداشت. اما نه ، هیکل او و بار سنگین روی دو شش بود که روی
پل باریک داشت لنگر بر می داشت . همین طور شد .نزدیک بود از پهلوی راست توی شط سر نگون شود. دست هایش را با
عجله از هم باز کرد و تعادل خود را به سختی حفظ نمود. طول الوار از هفت قدم بیش
تر بود.
_
پدر دو بار دور حیاط گشت و آمد توی اتاق، جا نمازش را از روی رف برداشت پای بخاری نشست. جا نماز ، پارچه ی قلم کار یک تخته بود. بازش کرد و دو زانو روی آن نشست ؛ تسبیح را هلالی با لای مهر گذاشت ؛ قرآن را از جلدش بیرون در آورد ؛ لايش را باز کرد و نشان آن را دید . سر جزو « الحادي عشر » بود. آن را دو باره بشت و تسبیح را به دست گرفت و شروع کرد به ذکر
گفتن. بیش از یک ساعت به غروب نمانده بود. پدر دهانش خشک شده بود و حوصله اش داشت از تشنگی سر می رفت. هر روز
از اداره که بر می گشت تا ساعت پنج می خوابید . آن وقت بیدار میشد می آمد لب حوض. سرش را آب میزد واگر خیلی گرمش بود ، لخت می شد ؛ توی آب می رفت و با لگن ، آب روی سر خود می ریخت و بعد در می آمد.
اول سرش را خشک می کرد. بعد وضو می گرفت. دشت و رویش را نیز با دستمالی که روی درخت انار لب حوض ، افتاده بود ،
خشک می کرد و بعد می آمد توی اتق جا نمازش را پهن می کرد و تا دم افطار سر جانمازش نشسته بود ؛ نماز ظهر و عصرش را
می خواند و اگر وقت باقی بود ، باقی مانده ی جزو قرآن روز قبلش را با صدای بلند تلاوت می کرد و یا دعای مخصوص آن روز
ماه مبارک را می خواند. در اتق باز بود . توی ایوان پهلو ،سماور داشت جوش می آمد. بساط سماور جور بود وزنش دور تر از
گرمای سماور به دیوار آن ور ایوان تکیه داده بود و با کاموای سبز ، آستین یک پیراهن بچه گانه را می بافت .
سرش روی کارش بود و میله ها را تند بالا و پایین می برد و از حلقه های کاموا در می کرد. و گلوله ی کاموا که وسط ایوان سرگردان بود ، آهسته آهسته باز می شد و به هوای خودش این ور و آن ور می رفت. آفتاب لب بام آمده بود و هوا گرم گرم بود. از دیوا ری که رو به مغرب بود هرم آفتاب توی حیاط می زد.از آبی که چند دقیقه
پیش پاشیده بودند ، هنوز نمی باقی مانده بود و بوی خاک نم کشیده ، هوا را پر کرده بود وهرم آفتاب تا این در حیاط توی ایوان هم می زد. بچه ها ف، دو تا دختر یکی ده دوازده ساله و دیگری کوچک تر ، توی ایران رو به روی مادرشان ، به دیوار تکیه داده بودندواز حال رفته بودند. رنگ شان پریده بود .دهان شان باز مانده بود و چشم شان به دست مادرشان که هنز قوت داشت و میله ها را تند
بالا و پایین می برد ، دوخته شده بود. وهمه در تنگنای بی حالی خود ، گیر کرده بودند و به انتظار اذان مغرب ساکت نشسته بودند.
پدر از توی اتاق ،همان پای بخاری که نسشته بود ، همه ی این بساط را می دید و آهسته ذکر می گفت سماور به جوش آمده بود وبخار آبی که از آن بر می خواست، توی اتاق می زد.پدر یک دم ذکرش را برید و از همان روی جا نمازش صدا زد:
_
صغرا ! پاشو سماور رو ببر اون ور . بچه ها از حال رفته بودند ؛ و مادر سرش به بافتنی خودش گرم بود و هوا هم گرم بود .کسی به آنچه پدر گفت توجهی نکرد.و پدر دیگر حوصله اش داشت سر می رفت .تسبیح را هلالی روی مهر جا نمازش گذاشت ؛ یک
الأهالا الله گفت وسر پا ایستاد و با صدایی که ته پاشير هم می شد آن را شنید ، اذان نمازش را گفت و وقتی می خواست اقامه
را بگوید ، رو به دختر هایش گفت: به شماهام إبتول تو پاشو پاشو، سماور رو بنار اون ور تر ، چایی رم دم کنین. دختر بزرگ تر مثل این که از خواب پریده باشد ، کسل و ناراحت از جا تکان خورد .خودش را با سماور آن طرف تر کشید و از سر خستگی و خشم زیر لب گفت: ایش ..ش... و دوباره سر جای خود برگشت؛ پشتش را به دیوار داد و باز از حال رفت. مادر ، کار بافتنی اش را کنار گذاشت. آمد جلو قوری را آب بست . گذاشت سر سماور. دستمال قوری را هم روی آن انداخت و دوباره به جایش بر گشت، کار بافتنی اش را به دست گرفت و مشغول شد. پدر هنوز اقامه اش را نگفته بود . پا به پا می کرد و یواش یواش چیزی می خواند و انگشت هایش روی درز شلوار خانه اش بالا و پایین می رفت. آفتاب داشت کم کم از بام خانه
می پرید . گرما و بوی خاک آفتاب خورده توی حیاط پیچیده بود. ویخی توی کوچه داد زد . پدر اقامه اش را داشت شروع می کرد که صدای یخی ، توی حیاط پیچید . پدر یک دم ساکت شد و رو به دختر هایش گفت: صغرا ، پاشو برو یخ بگیر ! دختر کوچک تر تکانی خورد و گفت:-ایش خدایا لوساکت شد. دیگر طاقت پدر تمام شده بود .خودش را با دو قدم به ایوان رساند.
دختر ها از جای شان پریدند .مادر یک دم سرش را از روی کارش برداشت و دوباره پایین انداخت. دختر ها خودشان را توی حیاط
انداخته و پدر مثل آن ها پا برهنه ، دنبال شان افتاد. پدر سوخته ها ! قبر پدر مادرتان سگ... دختر ها هر یک از طرفی می دویدند و پدر مثل اینکه اول نمی دانست به طرف کدام شان حمله کند .ولی گویا آخر تصمیم گرفت. و دنبال صغرا افتاد و بتول رفت
روی پله ی اول پا شیر ایستاد و داشت زار میزد. | صغرا سه بار دور حوض گشت ایک بار پایش توی باغچه رفت و یک شاخه ی لاله عباسی را شکست. ولی پدر بالا خره رسید .و همان طور که دخترش می دوید ، یکی محکم به پشتش زد .دختر سکندری رفت و در روی زمین پهن شد و ناله اش توی خاک فرو رفت. پدر سوخته ها ! همش ایش و فیش ؟ همش ایش و فیش ؟به قبر پدر... دنباله ی فحشش را با یک صلوات برید
و برگشت. دستش را لب حوض آب کشید .با دستمالی که روی شاخه ی انار بود خشک کرد و رفت توی اتاق ، روی جانمازش
ایستاد و شروع کرد به اقامه گفتن.
_
صغری تازه به ناله افتاده افتاده بود . کلمات بزرگ و پر سر و صدای عربی که از خشم هنوز لرزشی داشت از در اتاق بیرون می زد.و
آفتاب که داشت از لب بام می پرید، ناله های دختر را که هنوز در روی زمین دراز کشیده بود ، برمی داشت و با خود می برد. مادر ، یک چند دقیقه ای کار بافتنی اش را کنار گذاشت و از در اتاق که باز بود ، تاریکی درون آن را با چشمانی دریده نگاه کرد و بعد بلند شد برنگش پریده بود.دستش می لرزید و لبش را به دندان گرفته بود. بتول هم جرات پیدا کرد و جلو آمد.دو نفری صغرا را بلند کردند. نوک دماغش و پیشانی اش که به خاک کشیده شده بود ، خراش برداشته بود.لب بالایی اش باد کرده بود و از همه ی زخم های خون می آمد و یخی هنوز توی کوچه داد می زد. صغرا را لب حوض بردند، بتول آفتابه را آورد ، آب کرد و روی دست
مادرش می ریخت و او خون لب و دهان صغرا را شست. سر و صورتش را با دستمالی که روی شاخه ی درخت انار کنار حوض آویزان بود ، خشک کرد . پیراهنش را هم تکان داد و زیر او پهن کرد و او را خواباند. پدر نماز اولش را شروع کرده بودیخی داشت دور می شد و آفتاب از لب بام پریده بود. - بتول ابرو زنبيل ور دار بیار. از لب رف هم پول برداشت و به او داد و دنبال یخ روانه اش کرد و دوباره سر کار خودش نشست، سماور غلغل می کرد.هرم افتاب توی ایران بود. سفره ی پیچیده شده ، آن گوشه
ی ایوان مانده بود و نمکدان با قاشق ها روی آن بود و ما در این بار تندتر کار می کرد. میله ها، تندتر بالا و پایین می رفت و
گلوله ی کاموا وسط ایوان تندتر باز می شد و به هوای خودش این ور و آن ور می رفت. پدر ، نماز اولش را سلام گفت. هنوز به
افطار خیلی مانده بود و او طاقتش دیگر داشت تمام می شد به زحمت بلند شد. تسبیح را روی جانماز انداخت و شروع کرد به اذان گفتن. کلمات کشیده و پر سر و صدای عربی که از اتاق می آمد، لرزشی از خشم و بیچارگی به همراه خود داشت.صغرا آن گوشه کی ایوان یک پهلو افتاده بود و دست هایش را روی صورتش گذاشته بود ؛ پاهایش را توی شکمش جمع کرده بود و هق هق می کرد و صدایش با غلغل سماور درمی آویخت، مادر دیگر بی تاب شده بود .هنوز رنگ به صورتش نیامده بود و همان طور که دست هایش ، تند میله ها را بالا و پایین می برد ، یک دفعه سر رفت : - خجالت نمی کشه... بی غیرت بی رحم... الله اكبر پر سر و صدایی که پدر گفت ، صدای او را در خود گم کرد،و مادر خاموش شد. در حیاط صدا کرد. بتول با زنبیل یخ وارد شدیخ را توی حوض آب کشید از روی طاقچه ، کاسه ی بدل چینی را برداشت و یخ را توی آن گذاشت. - سفره رم پهن کن! بتول سفره را هم پهن کرد. کاسه یخ را وسط آن گذاشت. قاشق ها را چیدتان را تقسیم کرد و چهار طرف
سفره گذاشت و خودش همان گوشه به دیوار تکیه داد و از حال رفت.مادر کم کم رنگ به صورتش برمی گشت. دیگر لبش را
نمی گزید. یواش یواش چیزی زیر لب میگفت ، ولی هنوز دستش همان طور تند کار می کرد.
_
شب روضه هفتگی مان بود. و من تا پشت بام خانه را آب و جارو کردم و رخت خواب ها را انداختم ، هوا تاریک شده بود. و
مستعمعین روضه آمده بودند، حیاطمان که تابستان ها دورش را با قالی های کناره مان فرش می کردیم و گلدان ها را
مرتب دور حوضش می چیدیم، داشت پرمی شد.من کارم که تمام می شد ، توی تاریکی لب بام می نشستم و حیاط را تماشا می کردم .وقتی تابستان بود و روضه را توی حیاط می خواندیم ، این عادت من بود.آن شب هم مدتی توی حیاط را تماشا
کردم. طوری نشسته بودم که سر و بدنم در تاریکی بود و من در روشنی حیاط ، مردم را که یکی یکی می آمدند و سرجای همیشگی خودشان می نشستند، تماشا می کردم. خوب یادم مانده است. باز هم آن پیرمردی که وقتی گریه می کرد ، آدم خیال می کرد می خندد ، آمد و سرجای همیشگی اش ، پای صندلی روضه خوان نشست. من و خواهرم همیشه از صدای گریه این پیرمرد می خندیدیم.و مادرم ما را دعوا می کرد و پشت دستش را گاز می گرفت و مارا وامی داشت استغفار کنیم. یکی دیگر
هم بود که وقتی گریه می کرد ، صورتش را نمی پوشانید، سرش را هم پایین نمی انداخت. دیگران همه این طور می کردند. مثل
این که خجالت می کشیدند کس دیگری اشکشان را ببیند. ولی این یکی نه سرش را پایین می انداخت ، و نه دستش را روی صورتش می گرفت.همان طور که روضه خوان می خواند ، او به روبه روی خود نگاه می کرد و بی صدا اشک از چشمش ، روی صورتش که ریش جوگندمی کوتاهی داشت، سرازیر می شد. آخر سر هم وقتی روضه تمام می شد ، می رفت سر حوض ، و صورتش را آب می زد. بعد همانطور که صورتش خیس شده بود ، چایی اش را می خورد و می رفت. من نمی دانستم زمستان ها چه می کند که روضه را توی پنجدری می خواندیم. اما تابستان ها، هر شب که من از لب بام ، بساط روضه را می پاییدم، این طور بود. من به این یکی خیلی علاقه پیدا کرده بودم .وقتی هم که تنها بودم ، به شنیدن صدای گریه اش نمی خندیدم ، غصه
ام می شد.ولی هروقت با این خواهر بدجنسم بودم ، او پقی می زد به خنده و مرا هم می خنداند. و آن وقت بود که مادرمان
عصبانی می شد، جای معینی نداشت .هر شبی یک جا می نشست .من به خصوص از گریه اش خوشم می آمد که بی صدا
بود. شانه هایش هم تکان نمی خورد. صاف می نشست، جم نمی خورد واشک از روی صورتش سرازیر می شد و ریش جوگندمی اش ، از همان بالای بام هم پیدا بود که خیس شده است. آن شب او هم آمد و رفت ، صاف روبه روی من ، روی
حصیر نشست . کناره هامان همه دور حیاط را نمی پوشاند و یک طرف را حصیر می انداختیم. طرف پایینحیاط دیگر پر شده
بود. رفقای درم همه همان دم دالان می نشستند . آبدارباشی شب های روضه هم آن طرف ، توی تاریکی ، پشت گلدان ها
_
ایستاده بود و نماز می خواند و من فقط صدایش را می شنیدم که نمازش را بلند بلند می خواند.چه قدر دلم می خواست نمازم را بلند بلند بخوانم .چه آرزوی عجیبی بود!از وقتی که نماز خواندن را یاد گرفته بودم، درست یادم است ، این آرزو همین طور
در دلم مانده بود و خیال هم نمی کردم این آرزو عملی بشود .عاقبت هم نشد . برای یک دختر ، برای یک زن که هیچ وقت
نباید نمازش را بلند بخواند ، این آرزو کجا می توانست عملی بشود؟ این را گفتم . مدتی توی حیاط را تماشا می کردم و بعد وقتی که پدرم هم از مسجد آمد ، من زود خودم را از لب بام کنار کشیدم و بلند شدم. لازم نبود که دیگر نگاه کنم تا ببینم چه خبر خواهد شد. و مردم چه خواهند کرد. پدرم را هم وقتی می آمد ، خودم که نمی دیدم . صدای نعلینش که توی کوچه روی پله دالان گذاشته می شد ، و بعد ترق تو روق پاشنه آن که روی کف دالان می خورد ، مرا متوجه می کرد که پدرم آمده است. پشت سر او هم صدای چند جفت کفش دیگر را روی آجر فرش دالان می شنیدم. این ها هم موذن مسجد پدرم و دیگر
مریدها بودند که با پدرم از مسجد برمی گشتند. دیگر می دانستم که وقتی پدرم وارد می شود ، نعلینش را آن گوشه
پای دیوار خواهد کند و روی قالیچه کوچک ترکمنی اش، که زیر پا پهن می کرد، چند دقیقه خواهد ایستاد و همه کسانی که
دور حیاط و توی اتاق ها نشسته اند و چای می خورند و قلیان می کشند ، به احترامش
سرپا خواهند ایستاد و بعد همه با هم
خواهند نشست. این ها را دیگر لازم نبود ببینم.همه را می دانستم. آن وقت آخرهای تابستان بود و من شاید تابستان سومم بود که هر شب روضه ، وقتی رخت خواب ها را پهن می کردم، لب بام می آمدم و توی حیاط را تماشا می کردم. مادرم دو سه بار مرا
غافلگیر کرده بود و همان طور که من مشغول تماشا بودم ، از پلکان بالا آمده بود و پشت سر من که رسیده بود ، آهسته صدایم
کرده بود.ومن ترسان و خجالت زده از جا پریده بودم .جلوی مادرم ساکت ایستاده بودم. و در دل با خود عهد کرده بودم که دیگر
لب بام نیایم .ولی مگر می شد؟ آخر برای یک دختر دوازده سیزده ساله، مثل آن وقت من ، مگر ممکن بود گوش به این حرفها
بدهد؟ این را گفتم. پدرم که آمد ، من از جا پریدم و رفتم به طرف رختخواب ها. خوبیش این بود که پدرم هنوز نمی دانست من
شب های روضه لب بام می نشینم و مردها را تماشا می کنم. اگر می دانست که خیلی بد می شد. حتم داشتم که مادر چغلی مرا
به پدر نخواهد کرد.چه مادر مهربانی داشتیم!هیچ وقت چغلی ما را نمی کرد که هیچ ، همیشه هم طرف ما را می گرفت
و سر چادر نماز خریدن برایمان ، با پدرم دعوا هم می کرد. خوب یادم است رخت خواب ها پهن بود.هوای سرشب خنک شده بود
و من وقتی روی دشک خودم ، که مال من تنها نبود و با خواهر هفت ساله ام روی آن می خوابیدم ، نشستم ، دیدم که خیلی
خنک بود.چقدر خوب یادم مانده است!هیچ دیده اید آدم بعضی وقت ها چیزی را که خیلی دلش می خواهد یادش بماند، چه زود
_
فراموش می کند؟ اما بعضی وقت ها هم این وقایع کوچک چه قدر خوب یاد آدم می ماند!همه چیز آن شب چه خوب یاد من مانده است. این هم یادم مانده است که به دختر همسایه مان که آمده بود رخت خواب هاشان را پهن کند و از لب بام مرا صدا کرد محلی نگذاشتم. خودم را به خواب زدم و جوابش را ندادم. خودم هم نمی دانم چرا اینکار را کردم، ولی دشکم آنقدر خنک بود که نمی خواستم از رویش تکان بخورم .بعد که دختر همسایه مان پایین رفت ، من بلند شدم و روی رخت خوابم نشستم ، به چه
چیزهایی فکر می کردم ، یک مرتبه به صرافت افتادم ، به صرافت این افتادم که مدت هاست دلم می خواهد یواشکی بروم و
روی رختخواب پدرم دراز بکشم.هنوز جرات نداشتم آرزو کنم که روی آن بخوایم. فقط می خواستم روی آن دراز بکشم.رخت
خواب پدرم را تنهایی آن طرف بام می انداختیم. من و مادرم و بچه ها این طرف می خوابیدیم و رخت خواب برادرم را که دو
سال بزرگتر از من بود آن طرف ، آخر ردیف رخت خوابهای خودمان می انداختیم.همچه که این خیال به سرم زد، باز مثل
همیشه اول از خودم خجالت کشیدم و نگاهم را از سمت رخت خواب ها پدرم برگرداندم. بعد هم خوب یادم هست که
مدتی به آسمان نگاه کردم. دو سه تا ستاره هم پریدند. ولی نمی شد. پاشدم و آهسته آهسته و دولا دولا برای این که سرم در نور
چراغ های حیاط نیفتد ، به آن طرف رفتم و کنار رختخواب پدرم ایستادم. تنها رخت خواب او ملافه داشت. خوب یادم است. هر شب وقتی رخت خوابش را پهن می کردم ، دشک را که می تکاندم و متکا را بالای آن می گذاشتم و لحاف را پایینش جمع می کردم ، یک ملافه سفید و بزرگ هم داشت که روی همه اینها می انداختیم و دور و برش را صاف می کردیم. سفیدی
ملافه رخت خواب پدرم ، در تاریکی هم به چشم می زد و هر شب این خیال را به سر من می انداخت.هر شب مرا به هوس می انداخت. به این هوس که یک چند دقیقه ای ، نیم ساعتی ، روی آن دراز بکشم. به خصوص شب های چهارده که مهتاب سفیدتر
بود و مثل برف بود.چه قدر این خیال اذیتم می کردم اما تا آن شب ، جرات این کار را نکرده بودم .نمی دانم چه بود
کسی نبود که مرا ببیند. کسی نبود که مرا ببیند.اگر هم می دید ، نمی دانم مگر چه چیز بدی در این کار بود.ولی هروقت این
خیال به سرم می افتاد، ناراحت می شدم. صورتم داغ می شد. لب هایم می سوخت و خیس عرق می شدم و نزدیک بود به زمین بخورم. کمی دودل می ماندم و بعد زود خودم را جمع و جور می کردم و به طرف رخت خواب های خودمان فرار می کردم
و روی دشک خودم می افتادم . یک شب ، چه خوب یادم مانده است، گریه هم می کردم. بعد خودم از این کارم خنده ام می گرفت و حتی به خواهرم هم نگفتم. اما چه قدر خنده دار بود گریه آن شب من!وقتی روی رخت خواب خودم افتادم .
_
مدتی گریه کردم و بین خوب و بیداری بودم که خواهرم آمد بالا و صدایم کرد که شام یخ کرد. آن شب هم وقتی این خیال به
سرم افتاد، اول همان طور ناراحت شدم .سفیدی رخت خواب پدرم را هر شب به خواب می دیدم. ولی مگر جرات داشتم به آن
نزدیک شودم؟ اما آن شب نمی دانم چه طور شد که جرات پیدا کردم. مدتی پای رخت خوابش ایستادم و به ملافه سفیدش و به
دشک بلندش نگاه کردم و بعد هم نفهمیدم چه طور شد یک مرتبه دلم را به دریا زدم و خودم را روی رخت خواب پدرم انداختم.
ملافه خنک خنک بود و پشت من تا پایین پاهایم آنقدر یخ کرد که حالا هم وقتی به فکرش می افتم ، حظ می کنم . شاید هم
از ترس و خجالت وحشت کردم که اینطور یخ کردم.ولی صورتم داغ بود و قلبم تند می زد.
مثل این که نامحرم مرا دیده باشد. مثل وقتی که داشتم سرم را شانه می کردم و پدرم از در وارد می شد و من از ترس و خجالت وحشت می کردم ولی خجالتم زیاد طول نکشید. پشتم گرم شد. عرقم بند آمد و دیگر صورتم داغ نبود .ومن همان طور که روی رخت خواب پدرم طاقباز افتاده بودم ، خوایم برد.برادرم مدرسه می رفت و تنها من در کارهای خانه به مادرم کمک میکردم. خستگی از کار روز و رخت خواب ها را که پهن کرده بودم ، مرا از پا در آورده بود و نمی دانم آن شب اصلا چه طور شده بود که من خواب دیو پیدا کرده بودم. هر وقت به فکر آن شب می افتم ، هنوز از خجالت آب می شوم و مو بر تنم راست می شود. من که دیگر نفهمیدم چه اتفاقهایی افتاد. فقط یک وقت بیدار شدم و دیدم لحاف پدرم تا روی سینه ام کشیده شده است و مثل این که کسی پهلویم خوابیده است. وایانمی دانید چه حالی پیدا کردم !خدایا! یواش اما با عجله تکان خوردم و خواستم یک پهلو بشوم .ولی همان تکان را هم نیمه کاره ول کردم و خشکم زد و همان طور ماندم . سرتا پایم خیس عرق شده بود و تنم داغ داغ بود و چانه ام می لرزید. پاهایم را یواش یواش از زیر لحاف پدرم در آوردم و توی سینه جمع کردم. پدرم پشتش را به من کرده بود و
یک پهلو افتاده بود. دستش را زیر سرش گذاشته بود و سبیل می کشید. و من که نتوانستم یک پهلو شوم، دود سیگارش را می دیدم که از بالای سرش بالا می رفت. از حیاط نور چراغ های روضه بالا نمی آمد. سروصدایی هم نبود. فقط صدای کاسه بشقاب
از روی بام همسایه مان که دیر و همان روی بام شام می خوردند می آمد. وای که من چه قدر خوابیده بودم بچه طور
خوایم برده بود!هنوز چانه ام می لرزید و نمی دانستم چه کار کنم .بلند شوم؟ چطور بلند شوم همان طور بخوایم؟ چطور پهلوی
پدرم همانطور بخوایم؟ دلم می خواست پشت بام خراب شود و مرا با خودش پایین ببرد. راستی چه حالی داشتم در این عصر چهل ساله ام ،حتی یک دفعه هم این حال به من دست نداده است. اما راستی چه حال بدی بود!دلم می خواست یک دفعه نیست.
_
بشوم تا پدرم وقتی رویش را برمی گرداند، مرا در رختخواب خودش نبیند.دلم می خواست مثل دود سیگار پدرم - که به آسمان می رفت و پدرم به آن توجهی نداشت دود می شدم و به آسمان می رفتم.و پدرم مرا نمی دید که این طور بی حیا، روی رخت خوایش خوابیده ام.وای که چه حالی داشتم کم کم باد به پیراهنم ، که از عرق خیس شده بود ، می خورد و سردم شده بودولی مگر جرات داشتم از جایم تکان بخورم هنوز همانطور مانده بودم. نه طاقباز بودم و نه یک پهلو یک جوری خودم را نگه
داشته بودم. خودم هم نمی دانم چه جور بود، ولی پدرم هنوز پشتش به من بود و دراز کشیده بود و سیگارش را دود می داد بعضی
وقت ها که به فکر این شب می افتم ، می بینم اگر پدرم عاقبت به حرف نیامده بود، من آخر چه می کردم مثل این که اصلا
قدرت هیچ کاری را نداشتم و حتما تا صبح همان طور می ماندم و از سرما یا ترس و خجالت خشکم می زد
اما بالاخره پدرم به حرف آمد و همان طور که سبیلش به دهنش بود، از لای دندانهایش گفت: «دخترم !تو نماز خوندی؟ »
من نماز نخوانده بودم .همان از سر شب که بالا آمده بودم، دیگر پایین ترفته بودم ولی اگر هم نماز خوانده بودم، می باید در
جواب پدرم دروغ می گفتم و می گفتم که نماز نخوانده ام. بالاخره این هم خودش راه فراری بود و می توانست مرا خلاص
کنداها به قدری حال خودم از دستم رفته بود و ترس و خجالت به قدری آبم کرده بود که اول تفهميدم در جواب پدرم چه گفتم
ولی بعد که فکر کردم، یادم آمد. مثل این که در جواب گفته بودم : « بله نماز خوانده م.» ولی بالاخره همین سوال و جواب ، وسیله این را به من داد که در یک چشم به هم زدن بلند شوم و کفش هایم را دست بگیرم و
خودم را از پله ها پاین بیندازم . سوال پدرم مثل این که مرا از جا کند. راستی از پلکان خود را پایین انداختم و وقتی توی ایوان،
مادرم رنگ و روی مهتابی مرا دید ، وحشتش گرفت.و پرسید : « چرا رنگت این جور پریده ؟» و من وقتی برایش گفتم ، خوب یادم است که رویش را تند از من برگرداند و همان طور که از ایوان پایین می رفت ، گفت : « خوب دختر، گناه کبیره که نکردی که!» اما من تا وقتی که شامم را خوردم و تمازم را خواندم ، هنوز توی فکر بودم و هنوز از خودم و از چیز دیگری خجالت
می کشیدم. مثل این که گناه کرده بودم. گناه کبیره. مثل این که رخت خواب پدرم مرد نامحرمی بوده است و مرا دیده.
این مطلب را از آن وقت ها همین طور بفهمی نفهمی درک می کردم. اما حالا که فکر می کنم ، می بینم ترس و وحشتی که آن
وقت داشتم ، خجالتی که مرا آب می کرد ، خجابت زنی بود که مرد نامحرمی بغلش خوابیده باشد. وقتی بعد از همه ، دوباره بالا
رفتم و آهسته توی رخت خواب خودم خریدم و لحاف را تا دم گوشم بالا کشیدم ، خوب یادم است مادرم پهلوی پدرم نشسته بود
و میگفت: « اما راسی هیچ فهمیدی که دخترت چه وحشت کرده بود به خیالش معصیت کبیره کرده !»
_
و پدرم ، نه خندید و نه حرفی زد. فقط صدای پکی که به سیگارش زد، خیلی کشیده و دراز بود و من از آن خوابم برد.
نزدیک مرزون آباد |
وقتی صدای در اتاق مرا از خواب پراند ، من خواب امتحان آخر سال را می دیدم که می بایست در تهران از شاگردهایم
بکنم.رفیق هم سفرم زودتر بیدار شده بود. کلید چراغ اتاق ما روی خود سرپیچ بود و رفیقم وقتی نشست مرد باریک و مرتبی که
با یک پاسبان تفنگ به دست ، وارد اتاق شده بود ؛ خودش را این طور معرفی کرد : بنده حسن نوری ؛ بازرس شهربانی شاهی.
ما ساعت هشت به شاهی رسیده بودیم و در این میهمانخانه برای یک شب اتاق گرفته بودیم. و من تازه چشمم گرم شده بود. شهر حکومت نظامی بود و هیچ استعبادی نداشت که این وقت شب مزاحم آدم بشوند.
بازرس روی تنها صندلی اتاق که رفيقم به او نشان داده بود ، نشست.و پاسبان تفنگ به دست همان دم در پشت تخت خواب
رفیقم ایستاد. مامور شهربانی بی این که از این مزاحمت بی موقع خود ، معذرتی بخواهد و بی هیچ مقدمه ای شروع کرد :| اسم شریف جناب عالی؟ رفيقم اسمش را گفت و ساکت ماند و او از من پرسید: - آقایون با هم سفر می کرده ن؟ من جواب دادم : بله . -کی از بابلسر تشریف آوردین؟ همین امشب؛ اول شب . تو راه با احمد علی کیا کلاهی ژاندارم؛ تا کجا همراه بودین؟ من گفتم : همچه کسی با ما نبود... و توی فکر رفتم. رفیقم که زودتر از من به صرافت افتاده بود ، گفت :
شاید پارو را می گه و من افزودم : چرا به ژاندارم با ما هم سفر بود.ما اسمشو که به ما نگفت :مامور شهربانی گفت :
همین خودشه .تا کجا با شما بود ؟ سر کیلومتر ۹ که ماشین ما پنچر شد ، پیاده شد و رفت. می گفت می خواد تا مرزون آباد پیاده بره. مامور شهربانی صندلی اش را به تخت من نزدیک تر کرد . چشم های خوابی کشیده اش معلوم بود که خیلی خسته است. پلک هایش را به زحمت باز نگه داشته بود. من یک سیگار تعارفش کردم. کبریت هم برایش کشیدم و او سیگارش را که آتش زد ، گفت : بله خودشه اما چرا پیاده رفت..نفهمیدین؟ من گفتم : می گفت به کار فوری داره و مجبوره زود بره.و رفیقم افزود: به شوفر سپرد که وسط راه وقتی بهش رسیدیم نگه داره و سوارش کنه اما شوفر نگه نداشت .اون که پول نمی داد.
ازش چیز دیگه ای یادتون نیست؟ من توی فکر فرو رفتم رفیقم رو به من گفت :یارو دختره ...؟ و من گفتم : چرا وقتی راه
افتاد بیست قدم که رفت به یه دختره ی دهاتی رسید و با هم رفتند که ما دیگه ندیدیمشون. پاسبان که آن گوشه ایستاده بود،
_
تفنگش را این دست به آن دست کرد و با خوشحالی رو به مامور شهریاتی گفت : آهام خود دختره است او مامور شهریاتی که هنوز راضی نشده بود از من پرسید: می تونید ، بگید ، دختره چه قیافه ای داشت؟ قیافه ش که چه عرض کنم یه پسته علف روی سرش بود. پاچینش هم قرمز بود. مثل همه ی دختر دهاتی ها.و پاسبان صدایی از گلویش درآمد. مثل این که پقی زد به خنده یا چیز دیگری بود که من نفهمیدم و مامور شهربانی مثل این که آسوده شده باشد گفت: «خودشه .و سیگارش را به طرف دهانش برد.من هنوز نمی دانستم قضیه چیست. فقط خیال می کردم ژاندارم هم سفر ما فرار کرده یا کسی او را زده یا کشته می خواستم چیزی بپرسم ولی سوال های پی در پی مامور شهربانی شاهی تمامی نداشت. و من ناچار گذاشتم که در آخر کار بپرسم. مامور شهربانی مثل این که نقطه ی گشایشی در گفته های من یافته باشد ، آهسته ولی با خوشحالی پرسید : دیگه ...دیگه؟... من باز کمی فکر کردم و بعد گفتم: ماشین که پنچریش گرفته شد و راه افتادیم، دو سه کیلومتر که رفتیم به ژاندارم هم سفرمون
رسیدیم که با همون دختره داشتند میرفتند. من خودم دیدمشون، کناره جاده میرفتند.و او پرسید : همین دو نفر تنها بودن؟
من تعجب کردم. سوال های نامربوط و عجیبی بود و بعد گفتم : -ته.یه پسره ی دهاتی هم دنبالشون بود و او رو به پاسبان همراه خود کرد و با خوشحالی کودکانه ی طفلی که بازیچه ی گم شده ی خود را یافته باشد گفت :می بینی عباس؟ همون پسره است که اومد خبر داد ، هاو بعد از من پرسید:خوب... یادتون نیست کجا بود؟ رفیقم گفت : چرا . مثل این که نزدیکیای پنیر کلا بود.
و من حرف رفیقم را تصدیق کردم. مأمور شهربانی که هنوز سیر نشده بود ، باز پرسید:دیگه چیزی یادتون نیست من گفتم :|
نه دیگه.و نفس راحتی کشیدم.رفیقم نیز همین را گفت و وقتی آن ها خواستند بروند من رو به او گفتم: باید واقعه ی جالبی اتفاق افتاده باشد. اجازه می دید منم یه سوال از شما بکنم؟ و یک سیگار دیگر تعارفش کردم. و او با قیافه ای که سعی می کرد
خندان باشد گفت: بفرمایین، و دوباره نشست. و من گفتم : مگه این ژاندارم طوری شده؟ فرار کرده، کسی او را کشته، چه شده ؟ هر دوی آن ها خندیدند و او گفت : -ته أقا .جناب آقای ژاندارم ، همون دختره ی پاچین قرمز رو ورداشته و با هم فرار کردن
من این را شنیدم ، چشم هایم از تعجب دریده شد و ماتم برد.رفیقم از روی تخت خود پرید پایین و بی اختیار گفت :
چی می گید من خونسردی خودم را حفظ کردم و گفتم : -که این طور ؟اس می دونید خودش برای چی می رفت مرزون آباد؟ هه إماموریت داشت یه آدم دیگه رو توقیف کنه. أدم دیگه ای رو که تو همین مرزون آباد به دختره ی دیگه رو قر زده بود؟ و أن هر دو خندیدند ، و می خواستند بروند که باز من پرسیدم : -نگفتید شما چه طور خبردار شدید مادر دختره با همون پسری که شما دنبال شون دیده ین ، غروب به پست مرزون آباد خبر دادن.پسره می گفته که اونا بسته ی علقو بهش _
سپرده بودن و خودشون با یه ماشین باری به ده رفته بودند. و به پسره گفته بودن که ما خسته مون شده .مام دیگه پدرمون
دراومده تا تونستیم از یکی دو نفر خبر بگیریم. از غروب تا حالا که از مرزون آباد به بابل و شاهی خبر داده ن ، ما همه ی ماشین
هایی رو که به شاهی رسیده تفتیش کرده یم. تا حالا که شما را جسته ایم. بعد سیگارش را خاموش کرده و بلند شد .خداحافظی
کردند، خیلی هم عرض خواستند و رفتند . پشت سر آنها صاحب مهمان خانه ما که خیال کرده بود از طرف حکومت نظامی برای جلب ما آمده اند ؛ توی اتاق دوید و با لحنی پدرانه و پند دهنده گفت : دیدید آقایون ؟ همه جا که نمی شه شوخی کرد. من بی خود اصرار نمی کردم که اسم و رسم حقیقی تونو ، تو دفتر مهمان خانه بنویسید. آدم چرا بی خود برای خودش دردسر بتراشه؟ با حکومت نظامی که دیگر نمی شه شوخی کرد. حالا سرانجام قضیه چی بود؟و ما مطمئنش کردیم که ارتباطی با حکومت نظامی و
مهمان خانه او و این که منو رفیق هم سفرم ، خودمان را دوتا برادر مزلقان تپه ای معرفی کرده بودیم و شماره شناسنامه های
هر کدام مان از یک عدد هشت رقمی تشکیل شده بود ندارد. او که رفت چند دقیقه ای هم خندیدیم و بعد چراغ را خاموش کردیم و توی رخت خواب رفتیم. تا دو بعد از نیمه شب ، خواب به چشم من نیامد و همان طور که در رخت خوابم افتاده بودم و
از پنجره به آسمان صاف شاهی می نگریستم و گوشم به جنجال دور کار خانه بود که خاطرات تلخی را در من برمی انگیخت.در خاطره ام اتفاقات میان راه را مرتب می کردم و در میان آن ها دنبال یک نکته می گشتم پی این نکته که ژاندارم هم سفر ما
چه طور جرات این کار را کرده بود ؟ چه طور دخترک را راضی کرده بود و قرش زده و فرارش داده بود؟ تنها فکری که تا آن وقت نمی کردم ، همین بود که ژاندارم هم سفر ما آن دخترک را قر زده باشد و برش داشته باشد و با هم فرار کرده باشند .تا | آن وقت به تمام وقایعی که در راه بابلسر به بابل اتفاق افتاده بود ، مثل همه اتفاقات عادی دیگر نگاه می کردم و هیچ چیز
جالبی در آن میان نمیافتم که به خاطر بسپارم و یادداشت کنم .چرا ، فقط یک بار وقتی ژاندارم هم سفر ما ، توی ماشین که می آمدیم، گفت که دنبال جوانی می گردد که دختری از اهالی مرزون آباد را برداشته و با هم فرار کرده اند، من به این فکر افتادم
که "چه داستان زیبایی از این واقعه ی عاشقانه می شود ساخت !" و غیر از این در سرتاسر راه جز قیافه های عادی مازندرانی های همسفر ما ، با دماغ های باریک و پیشانی های کوتاه شان و بچه ی آن خانواده همسفر ما که زیر پستان مادرش افتاده
بود و دایم عر می زد، چیز دیگری دیدنی نبود . ولی بعد که سر و ته این واقعه را از بازپرسی های مامور شهربانی شاهی
در آوردم ، راستی خیلی تعجب کردم . چون از قیافه و رفتار ژاندرام هم سفر ما هیچ برنمی آمد که بتواند چنین جسارتی بکند و یک دختر دهقانی را گول بزند و دو تایی باهم فرار کنند . آدمی بود شاید سی و پنج ساله و خیلی معمولی که فقط وقتی وسط _
جاده برای یک اتوبوس دست بلند کرد ، قیافه یک ژاندارم حسابی را گرفت . یعنی صدایش محکم شد و دستش را با اراده بلند
کرد به طوری که پیدا بود اگر اتوبوس نمی ایستاد ، حاضر بود تفنگش را هم را بکشد و دوتا چرخ عقب اتوبوس را سوراخ کند به خصوص دروغی که درباره محل ولادت خود به رفیق همسفر من (که از او پرسیده بود که کجایی است گفته بود مرا بیش تر به این تعجب دچار می ساخت و چون من پیش خود فکر می کردم که دیگر یک ژاندارم تفنگ به دوش آن هم میان بابلسر و بابل
احتیاجی به دروغ گفتن ندارد او که بعد هم، چنین جریزه ای به خرج داده بود و یک دختر روستا نشین را بر زده بود و
با هم فرار کرده بودند ، او که چنین جراتی از خود نشان داده بود، چرا دروغ گفت ؟ قسمت جالب واقعه این بود که خود ژاندارم
به دنبال جوانی می گشت که در همین مرزون آباد دختری را بر زده بود و با هم فرار کرده بودند . این قسمت قضیه این بود که مرا کنجکاو می کرد. آن روز عصر که از بابلسر راه افتادیم ، توی سواری قراضه ی ما غیر از
ما دو نفر، یک زن و شوهر مازندرانی بودند با بچه عرعروشان و یک مرد باریک و کپی به سر که قرار گذاشته بود تا نرسیده به
پنیر کلاه ، پانزده ریال بدهد.هنوز چیزی از بابلسر دور نشده بودیم که یک ژاندارم وسط جاده دست بلند کرد. ماشین ایستاد. ژاندارم تفنگش را روی دوش جا به جا کرد ، آمد جلو و گفت :مرا تا مرزون آباد می بری؟ شوفر حالیش کرد که یک تومان کرایه اش می شود و ژاندارم با کلامی گرم و چاپلوس افزود: البته که می دم .کرایه ام را البته که می دم.... چرا ندم؟ و شاگرد شوفر پرید پایین در ماشین را باز کرد و پرید پایین و او سوار شد.من بهلو به پهلوی شوفر نشسته بودم و رفیقم پهلوی
من و روی صندلی عقب ماشین اکنون با ژاندارم چهار نفر نشسته بودند .شاگرد شوفر هم که پسره ی وارفته ی بی قواره ای بود ، بیرون روی رکاب ایستاده بود و من به این فکر می کردم که نکند دستش ول شود و بی چاره توی جاده پرت شود! | هنوز چند قدمی نرفته بودیم که ژاندارم با همان لحن آرام به حرف آمد : - آخه از امنيه هم کرایه می گیرن؟ کجای دنیا همچه
قانونی هست ؟ شوفر همان طور که مواظب جاده ی روبه روی خود بود ، خیلی کوتاه و بی توجه گفت
از رییس شهریانیش هم
می گیریم. برای ما چه فرقی می کنه ؟ و ژاندارم که هنوز خودش را "أمنيه "می دانست ، جواب داد : آخه شهربانی غیر از امنیه است. امنیه به درد آدم می خوره شوفر چیزی نداشت که به او بگوید .زیر لب غرغری کرد و ساکت شد و من به جای شوفر جواب
دادم :رفیق این رو به درد خوردن "نمی کند. این وظیفه ی امنیه هاس که به درد مردم برسن.و با آرنج دستم به پهلوی شوفر
زدم و او به طوری که یارو نفهمد ، خنده ای از روی رضایت کرد.صحیح می فرمایین ،خوب منم شوخی می کردم ژاندارم که
خودش را "امنيه "خطاب می کرد این را گفت و دمش را تو کشید. من برای این که دیگر کدورتی در میان نباشد گفتم :_
البته منم شوخی می کردم و گرنه خود شما بهتر می دونید. و صحبت به همین جا ختم شد. یک کیلومتر دیگر که رفتیم ژاندارم دوباره به حرف آمد و گفت :- راستی این روزها چه دردسرهای عجیبی برای انسان درست می کنند. من حالا بایست برم جوانکی
را توقیف کنم که به دختر مرزون آبادی رو گول زده و باهاش فرار کرده ..... ولی اینکه کسی اظهار تعجبی کند و یا از او درباره
ی چیز دیگری بپرسد خودش ادامه داد: مادر دختره امروز اومده بود به پست بابلسر .شکایت می کرد که : دخترمو به زور
ورداشته و برده .وقتی ازش پرسیدیم ، معلوم شد قبلا از دخترش خواستگاری هم کرده بوده اما زنی که می گفت من و پدرش
راضی نبودیم که دختر مونو بهش بدیم. راستی چه دردسرهایی برای مردم درست می کنند.من حالا برای تحقیقات محلی می رم
اگه معلوم بشه پسره ، دختره رو به زور برده می دم پوستش رو بکنن بایس پوست این جور آدم ها رو کند من همان طور که از شیشه ی جلوی ماشین ، سنگریزه های جاده را می پاییدم که به پیش باز چرخ ها می آمدند گفتم :
ای بابا !مسئله ی مهمی که نیست . پسری دختری را خواسته و باهم پی کارشون رفته اند دیگه باید رفت دعا کرد که بهشون خوش بگذره. مردک باریکی که تا وسط راه پانزده ریال طی کرده بود ، به حرف آمد و گفت : - آخه أقا شاید به زور برده باشد؟ و
رفیق من گفت : - أهاه ، این چیز دیگه ای است اگه به زور برده باشه.... اگر به زور برده باشه یه چیزی و خیلی حرف های دیگر دنبال این بحث پیش آمد که من یادم نمانده . سر کیلومتر ۱۰، نزدیکی های پنیر کلا ، شوفر ترمز کرد که آن مرد باریک پیاده شود. شاگرد او زود تر پایین پرید. پانزده ریالی که مرد کپی به سر از توی کیسه ی دبیت بند دارش در آورد ، گرفت و وقتی خواست دوباره سوار شود ، سری هم به چرخ های عقب زد و ملتفت شد که یکی از آن ها کم باد است. شوفر را خبر کرد او هم پیاده شد. تلمبه را آوردند. چندتایی تلمبه زدند و وقتی فهمیدند چرخ پنچر است ، ما را هم پیاده کردند و بساط پنچر گیری را گستردند و مشغول شدند. شوهر آن زن مازندرانی هم که بچه اش تازه آرام گرفته بود ، با آن ها کمک می کرد. و من و رفیقم وقت پیدا کرده بودیم با ژاندارم کمی صحبت کنیم....
دهن کجی
وقتی کلید چراغ را زدم در تاریکی اتاق که از روشنایی دور چراغ خیابان کمی رنگ می گرفت در رخت خواب فرو رفتم هنوز رادیو روشن بود و موسیقی روانی که از پشت پرده ی ضخیم آن بر می آمد و هوای اتاق را موج می داد پر سر و صدا بود و من _
می خواستم آرام بگیرم . می خواستم بخوابم نور سبز و آبی کم رنگی از کنار صفحه ی راهنمای رادیو به تخت می تابید و لحاف را با ملحفه ی سفیدش رنگ می کرد . پیچ رادیو را هم بستم و به این فکر می کردم که دیگر باید بخوابم که دیگر باید استراحت کنم . آب سردی که پیش از خوابیدن آشامیده بودم به بدنم عرق نشانده بود و من در زیر پتویی که روی خود کشیده
بودم گرمم می شد .دلم می خواست پتو را عقب بزنم و خودم را خنک کنم ولی می بایست می خوابیدم ، می بایست استراحت
می کردم . ساعت از دوازده هم گذشته بود و چراغ اتاق صاحب خانه هامدتی پیش خاموش شده بود ، صاحب خانه ها
ساعت یازده می خوابیدند و در این ساختمان فقط چراغ اتاق من بود که تا آن طرف نصف شب روشن می ماند. یادم نیست به چه
چیزهایی فکر می کردم، چشمم داشت گرم می شد و داشتم کم کم فراموش می کردم که به چه چیزهایی فکر کنم که باز بوق زننده ی یک تاکسی گرمای خواب را از چشمم دور کرد و در سرمای ناراحتی و عذابی که مرا گرفته بود روی تخت تکانی خوردم پتو را بیش تر به خودم پیچیدم و وقتی سرو صدای سیم ها و فترهای تخت خوابید من هم دوباره تصمیم گرفتم بخوایم . اتاقی که اجاره کرده ام کنار یک خیابان بزرگ شهر در طبقه ی سوم یک ساختمان تازه ساز است .اتاق را مبله کرایه
کردم و صاحب خانه ها به جنجالی دارند و نه بچه ای که نصف شب اهل خانه را از خواب بیدار کند. اول خیال می کردم از هر
حيث راحتم ، تنها بدی اتاق تازه ام همین جنجال خیابان است . شب اول که در آن جا به سر می بردم ساعت پنج صبح به صدای
اولین گاز اتوبوسی که آدم های سحر خیز را به سر کا رشان می برد از خواب پریدم ولی روزهای بعد عادت کردم .
تازه این ها که چیزی نیست . روبه روی ساختمانی که من در طبقه ی سوم گاراژی هست که تاکسی ها و اتومبیل های کرایه ای شب ها در آن توقف می کنند . یک اتوشویی مرتب و تمیز نیست که کف حیاطش را آسفالت کرده باشند و دربان آبرومندی هم داشته باشد که مال مردم را باید یک گاراژ فکسنی که تاکسی دارها مجبورند خودشان هم توی تاکسی هاشان بخوابند نا صاحبی دارد و نه دربانی . و من وقتی توی رخت خوابم فرو می روم و می خواهم آرام بگیرم تازه تاکسی ها شروع کرده اند به این که از کار هجده ساعته ی روزشان برگردند و بگذارند که شوفرهای ناشی و دست پاچه شان چند ساعتی استراحت کنند. هر راننده که وارد می شود در بزرگ و از هم در رفته ی گاراژ را پشت سر خود می بندد و وظیفه دارد که در را
به روی تاکسی سوار بعدی هم باز کند . من این را شخصا رفتم و پرسیدم ، تاکسی ها وقتی پشت در می رسیدند دوسه تابوق
می زدند و به انتظار از روی پل کنار پیاده رو آهسته می گذرند و نور چراغ های ماشین را درست وسط تخت های کار کرده ی در
گاراژ میخ کوب می کردند. من هر شب همه ی این سروصداها را همان طور که توی رخت خوابم دراز کشیده بودم و در فکر _
اینم که زودتر بخوابیم می شنوم و با خودم می گویم ( آخر کی ؟ آخر کی من می توانم استراحت کنم ؟) خیابان در آن وقت شب خلوت خلوت است و حتی رنگ دسته جمعی مست های کافه ی تابستانی نزدیک هم که هر شب نزدیکی های ساعت دوازده از میان تاریکی درختان انبوه یک باغ دور تر از آن جا صاف از پنجره ی اتاق من تو می آید خاموش شده است. این فکر ها را داشتم فراموش می کردم که یک تاکسی دیگر هم رسید . بوق زنده ای تا مغز استخوان من نفوذ کرد. ومن راستی ناراحت شدم و پتو را به کناری انداختم و همان طور پابرهنه روی آجرهای سمنتی خنک مهتابی تکیه دادم. | راننده دو سه بار بوق زد و وقتی کسی در را باز نکرد پیاده شد و رفت پشت در و با مشت و لگد در را به کوبیدن گرفت می خواستم فحش بدهم ، می خواستم عربده بکشم .و همسایه ها را از خواب بیدار کنم ولی چه احمقى ! همسایه ها هم حالا از خواب پریده اند و توی رخت خوابشان غلت می زنند . ولی نه صاحب خانه ها می گفتند به این سروصدا ها عادت کرده اند . این مرا ناراحت می کرد. این مرا وا می داشت که بخواهم در آن دل آرام شب عریده ای زننده و منفور بکشم ، و همسایه ها را از خواب بپرائم ، سرانجام در باز شد و چند ثانیه بعد موتور تاکسی هم از صدا افتاد و نور چراغ آن از وسط تاریک های درون گاراژ
پرید . من دو سه بار قدم زدم . یک لیوان دیگر از آب کوزه آشامیدم و توی رخت خواب رفتم . دیگر خواب از چشمم پریده بود و هر دم منتظر بودم که یک بوق کشیده ی دیگر بلند شود و مثل یک شلاق تهدید کننده بر پیکر خوابی که کم کم به چشم من
راه خواهد یافت بکوبد ، یک ماشین دیگر مثل این که زیر گوش من یک دم ایستاد دنده عوض
کرد و دوباره به تاله در آمد. و
من توی رخت خوایم از این دنده به آن دنده شدم و سرو صدای سیم ها و فنرهای تخت در آمد. پتو را کنار زدم و پاشدم روی
تخت نشستم . مثل این که می ترسیدم بلند شوم و توی مهتابی بروم. مثل اینکه همه ی ماشین هایی که در عالم بودند از یک
سرازیری دراز پایین می آمدند و جلوی اتاق من زیر گوش من که می رسیدند پشت سر هم ترمز می کردند و سکوت و آرامش آور شب را با جنجال تحمل ناپذیر خود می انباشتند. وقتی که همه صداها افتاد ناگهان چیزی در من برانگیخته شده بود و حس می کردم که اگر این کار را نکنم به خواب نخواهم رفت . اول کمی ناراحت شدم . خواستم توی اتاق بروم خودم را توی رخت خوایم قایم کنم . ولی مثل اینکه نمی شد. یک چیزی در من بر انگیخته شده بود . حس انتقام بود ؟ یک دهن کجی کودکاتی بود ؟ مثل لجبازی بچه هایی که میاد یک دیگر را می شکنند . هر چه بود چیزی در من بر انگیخته شده بود . و من دیگر سردی آجر های کف مهتابی را حس نمی کردم . هنوز پچ پچ چند نفر که در تاریکی گاراژ به زبانی غیر از فارسی حرف می زدند شنیده می شد. وساعت سفارت زنگ دووریع کم را زد .
