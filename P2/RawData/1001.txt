_
پرورش دو پسر خود، از هیچ دقتی فروگذار نکرد و آنها را به گونه ای تربیت کرده بود که هر دو پسر، زبانزد عام و خاص، شهره شهر ، معروف آشنا و بیگانه بودند
پسر بزرگ نامش شاه زمان و پسر کوچک اسمش شهر باز بود. شهرباز در دلیری، شهامت و بذل و بخشش و داد و دهش، شهره آفاق بود و شاه زمان در درایت، سیاست و مملکت داری زبانزد عام و خاص.
پادشاه جزایر هند و چین یا پدر شاه زمان و شهرباز، در زمان حیات خود، پسر بزرگ را به پادشاهی و حکومت سرزمین سمر قند گمارد و پسر کوچک را نزد خود نگه داشت. بعد از مرگ پدر، شاه زمان، همچنان بر حکمرانی و سلطنت سرزمین سمرقند باقی ماند و شهر باز نیز جای پدر، بر تخت سلطنت جزایر هند و چین نشست.
آن دو پسر، بعد از مرگ پدر، هر کدام بیست سال تمام بر سرزمین های تحت حکمرانی خویش با اقتدار حکومت کردند، البته این اقتدار به ظاهر بود، زیرا هیچ کدام قدرت ادارة صحيح خانه و دربار خود را هم نداشتند.
بالاخره یک روز، برادر بزرگ یا شاه زمان، دلتنگ دیدار برادر کوچک خود شد، از مقر حکومت خود یعنی سمر قند، عزم سفر به جزایر هند و چین را نمود، شاه زمان، وزیراعظم خود را فراخواند و به او گفت: من برای دیدار برادر خود شهرباز، عزم سفر به سرزمین او را کرده ام. اول اینکه در غیاب خود، اداره امور مملکت و نیابت سلطنت را به تو _
می سپارم؛ و دوم، ترتیب سفری مجلل و شاهانه را برای من بده که دو روز دیگر قصد حرکت دارم. |
وزیر اعظم، اطاعت امر کرد و پس از آماده شدن مقدمات کار، شاه زمان با جمعی از نخبگان و زبدگان و برگزیدگان دربار خویش، سفری را به سوی جزایر هند و چین آغاز کرد.
شاه زمان و همراهان او، اولین روز سفر را رفتند و رفتند، تا شب فرارسید و تاریکی همه جا را فرا گرفت. کاروانیان، خیمه ای و خرگاهی بزرگ برافراشتند تا شب را بیاسایند و صبح روز بعد به سفر خود ادامه دهند.
شاه زمان هنوز در خیمه خویش نیاسوده بود که یادش آمد، گوهر گرانبهایی را که به عنوان سوغات برای برادرش شهر باز تهیه کرده بود، جا گذاشته و همراه خود نیاورده است. شاه زمان برای آنکه بین همراهان و ملازمان خود، به فراموشکاری شهره نگردد، بعد از آنکه همه به خواب رفتند، دو تن از نزدیکان خود را خبر کرد و به آنها گفت: بدون آنکه با کسی صحبتی داشته باشید، همراه من بیایید که قبل از طلوع آفتاب، بر می گردیم. کاری پیش آمده که باید با سرعت دوباره به سوی دربار روانه شویم.
شب از نیمه گذشته بود که شاه زمان با دو همراه خود وارد قصر شد، آن دو تن را بیرون ساختمان گماشت و خود به خوابگاه رفت، وقتی وارد خوابگاه شد، در همان اولین شب سفر و غیبت از خانه، همسر _
خیانتکارش را با مردی نامحرم و اجنبی، در وضعی دید که طاقتش طاق شد و عنان اختیار از کف داد و شمشیر از نیام بر کشید و آن دو خیانتکار ناسپاس را که از ترس، زبانشان بند آمده و نفس در سینه شان حبس شده بود، سر از تن جدا کرد.|
سپس، اندوهگین و خشمناک، اندکی نشست و سر پر دردش را در میان دو دست گرفت و سپس از خوابگاه بیرون آمد و بدون آنکه هیچ سخنی، حتی با آن دو تن همراه محرم خود که بیرون خوابگاه ایستاده بودند، بگوید. با گوهر گرانبهای سوغات برادر در دست، و خاطره درد آور آن دو خیانتکار پست، سوار بر اسب، به اتفاق همراهان به سوی اردوگاه تاختن گرفت.
شاه زمان در طول راه و تا رسیدن به جزایر هند و چین و خطه فرمانروایی برادر کوچک خود، لب از لب نگشود و با آن دو همراه خویش هم سخنی نگفت. تنها امید او دیدار برادرش بعد از بیست سال دوری بود که اندکی از بار غمش کم کند و از سنگینی اندوهش بکاهد. سرانجام بعد از دو هفته راهپیمایی و تحمل رنج سفر، به مقر جزایر هند و چین، کشور تحت حکومت برادر کوچک خود، شهر باز رسید.
شهر باز که خبر آمدن برادرش را شنید، دستور داد تا شهر را آذین بستند. کوی و برزن را چراغانی کردند و در و دروازه را با فرش و گل آراستند، و خود نیز با گروه کثیری از امراء و نجباء و وزراء به استقبال برادرش رفت، برادری که دلی پر از خون داشت و غصه ای جانکاه او را رنج می داد.
_
شاه زمان، سلطانی سرزمین سمرقند، دست در گردن برادرش انداخت و او را غرق بوسه کرد، اما شهر باز حس کرد برادرش، بعد از بیست سال دوری، آنگونه که باید، اشتیاق دیدار او را ندارد. با اینکه برادر بزرگ خود، شاه زمان را به خوبی می شناخت، اما شوق دیدار را در چشمان او نیافت، شهرباز از اندوه برادر در شگفتی بود. پنداشت شاید رنج سفر و راه زیادی که پیموده، باعث خستگی او شده، لذا بلافاصله برادر خود را به کاخی که برای استراحتش آماده کرده بود راهنمایی کرد، دو روز به او فرصت داد تا استراحت کند و خستگی راه و کوفتگی سفر از تنش خارج شود، اما صبح روز سوم که شهر باز به دیدار برادر از راه رسیده خود رفت، باز هم او را غمگین و آزرده دید. تصور کرد خاموشی و محزن او به سبب دوری از وطن و خانواده است، او طاقت نیاورد و از برادرش علت را پرسید که چه چیز روحش را آزرده و تنش را رنجور و ژخش را زرد کرده، که شاه زمان در پاسخ برادر این بیت را آورد: گر من ز غمم حکایت آغاز کنم
با خود دل خلقی به غم انباز کنم و سپس ادامه داد: جان برادر، برای اینکه این ملال و افسردگی از من دور شود، از تو می خواهم که برنامه یک شکار چند روزه را ترتیب بدهی، بلکه این برنامه، شادی را دوباره به من باز گرداند و بار دیگر لبخندی بر لبان من بیاورد. به خدا دوست ندارم بعد از بیست سال، مرا این چنین غمگین ببینی. شهر باز پاسخ داد: من هم که پس از سالها
_
دوری موفق به دیدارت شده ام، امید داشتم تو را خندان و شادمان ببینم، نه غمگین و افسرده. آیا دلت نمی خواهد راز دل خود را با من که یگانه برادرت هستم در میان بگذاری، تا چاره ای بهر آن بیندیشم؟ شاه زمان پاسخ داد: فعلا تو ترتیب آن برنامه شکار چند روزه را بده، بلکه گشت و گذار در دشت و صحرا، چاره دل افسرده ام باشد.
برنامه شکار چند روزه، تدارک دیده شد و چون سحرگاه روز شکار، شهر باز به کاخ شاه زمان رفت که در جوف استراحتگاه او بود رفت، تا برادر را برای برنامه شکار همراه خود ببرد، مهمان خود را در بیماری و حال زار دید. شاه زمان با رنج و اندوه به برادر کوچک خود گفت: حال که تو ترتیب برنامه شکاری به این باشکوهی را داده ای، هیچ چیز را تغییر نده. تو همین حالا حرکت کن، من صبح روز بعد که حالم بهتر شد، به همراه یک بلد به تو خواهم پیوست، ضمنا دراین باره به افراد درون قصر و اعضای خانواده ات نیز سخنی نگو، و آنها را که هم اکنون در خوابند، بیدارشان نکن، چون صبح شود من هر چه خواستم از آنها می طلبم. شهر باز توصیه و حرف برادرش را شنید و خود به اتفاق همراهان که در بیرون خوابگاه در انتظارش بودند به شکار رفت.
صبح شد، شاه زمان رنجور و تب کرده، اندکی پرده اتاقش را به کناری زد تا به باغی که بین دو عمارت اندرونی پادشاه جزایر هند و چین و قصر پذیرایی شاه زمان مشترک بود نگاهی بیاندازد، اما شاه زمان رنجور چیزی را دید که غم جانکاه خود را از یاد برد. زیرا ساکنان اندرونی _
پادشاه جزایر هند و چین، به تصور اینکه دو برادر و همراهانشان، اندرونی و مهمانسرا را ترک کرده اند، فارغ از دغدغه وجدان و بیم از عذاب الهی، در حیاط اندرونی که دیواره های بلندی داشت و دور از چشم دیگران بود، مجلس عیش و نوشی گسترده بودند.
شاه زمان، همسر خطا کار خود را در خوابگاه، آن هم در شب تاریک با یک مرد نامحرم دیده بود، اما او در روز روشن، تمام زنان حرمسرای برادرش شهر باز را می دید که با بی پروایی به فسق و فجور مشغول بودند. اگر شاه زمان فقط ما تم خیانت یک سوگلی خود را داشت، اما در آن هنگام می دید که زنان حرمسرای برادرش به خیانتی وقیحانه مشغول اند. در نتیجه ماتم و درد بی درمان برادر ، باعث شد که تب و بیماری و رنجوری اش آنقدر بالا گیرد که دیگر قدرت دوباره برخاستن از بستر را نداشته باشد.
بار غم و درد آن چنان بود که او را از هوش برد، و اهل حرمخانه و ساکنان حرمسرای کاخ پادشاه جزایر هند و چین، بی خبر از حضور شاه زمان در کاخ، به اعمال خیانتکارانه شان مشغول بودند. یک روز گذشت، چون شهر باز در شکارگاه برادر را ندید، از بيم آنکه مبادا حال مهمانش وخیم تر شده باشد، برنامه شکار خود را رها کرد و تا حدی نگران، به قصر برگشت، تا از علت نیامدن برادرش با خبر شود.
شاه زمان، افسرده و پریشان در اتاق پذیرایی برادر، بر روی بستر افتاده بود که شهر باز از راه رسید و علت آن همه غم را از برادر پرسید، _
بالاخره شاه زمان زبان به تعریف حکایت ماجرای خیان سوگلی خود گشود.
شهر باز از برادر مهمان خود پرسید، اما چه شد که وقتی به قصر من آمدی، بیماری و افسردگی تو شدت گرفت ، تو با این درد جانکاه که در درون داشتی، دو هفته رنج سفر و خستگی راه را تحمل کردی تا نزد من رسیدی، آیا همان غم، با عث شدت بیماری و رنجوری بیشتر تو شده یا اینکه...؟
در اینجا بود که شاه زمان، دوباره زبان به سخن گشود و آنچه را در روشنایی روز و کنار استخر دیده بود، برای برادر تعریف کرد و گفت: اگر رنجوری من به خاطر خیانت یکی از زنان اندرون قصرم، آن هم در شب و خلوت بود. اما اهل اندرونی قصر تو را در روز روشن در کنار استخر باغ قصر، بی پروا سرگرم فسق و فجور دیدم.
شهر باز بعد از شنیدن ماجرای خیانت سوگلی برادر و همچنین خیانت زنان حرمسرای خود گفت: از آنچه که در قصر تو رخ داد بسیار متأسفم و خوشحالم که آن دو خیانتکار را به سزای اعمالشان رساندی، ولی از اینکه تمام اهل حرمسرایم در روشنایی روز دست به چنین کاری بزنند در شک هستم. آیا تصور نمی کنی که ممکن است اشتباه دیده باشی؟ اگر تو، برادر بزرگ و عزیز کرده من نبودی و به تو اعتماد کامل نداشتم، اجازه نمی دادم حتی چنین حرفی بر زبان آوری، و اگر کس دیگری چنین حرفی میگفت فرمان قتلش را می دادم. آخر چطور ممکن است 
_
تمام افراد اندرونی قصر من، نابکار و خیانت پیشه باشند، و حتی یک نفرشان هم حرمت مرا نگه ندارد؟ نه برادر جان يقينا تو در اثر آن حادثه ناگوار و این راه دراز بیمار گشته و دچار مالیخولیا شده ای.
شاه زمان گفت: برادر جان، من نه گرفتار مالیخولیا شده ام و نه دید خود را از دست داده ام. پنجره اتاق من که مهمانسرای خصوصی توست، به حیاط اندرونی تو باز می شود و من که اکنون با همین چشمان خود، گنجشک نشسته بر روی درخت کنار استخر را می بینم. آخر چطور ممکن است دچار اشتباه شده باشم؟ من پیشنهادی برای تو دارم، و آن این است که در اندرون قصر، شایع سازی کن برای یک برنامه شکار، به مدت طولانی تری دوباره عازم سفر خواهی شد
شهر باز میان حرف برادر پرید و گفت: وقتی هیچ کدام در قصر نباشیم، چه نتیجه ای خواهیم گرفت؟ شاه زمان گفت: برنامه سفر شکار رفتن خود را به همه اعلام می کنیم، اما ابتدا خدم و حشم را راهی کرده و به آنها خواهیم گفت که خیمه و خرگاه را برپا کنند تا ما هم به آنها بپیوندیم، در اندرون قصر تو هم، این گونه وانمود میکنیم که، با خدم و حشم راهی شده ایم، ولی خود را از چشم دیگران دور کرده و در گوشه ای پنهان می شویم. من اطمینان دارم آن ماجرای هولناک دو باره رخ خواهد داد.
شهر باز گفت: من به خاتون های حرمسرا و کنیزانم اعتماد کامل دارم، اما به احترام پیشنهاد و خواسته تو، این کار را هم انجام خواهم داد. شهر باز، قصد سفر و رفتن به شکار برای مکانی دور تر و مدتی طولانی تر _
را در قصر خود شایع کرد، اما روز سفر آن دو برادر پس از خداحافظی از اهل اندرونی، در گوشه ای پنهان شدند، در حالی که شهر باز با خود فکر می کرد، آنچه که برادرش گفته یک اندیشه مالیخولیایی بیش نیست، و او قصد دارد ضعف های دربار خود و بی کفایتی اش در نگهداری اندرونی اش را در دربار وی هم جلوه گر کند. اما هنوز ساعتی از روز و بر آمدن خورشید نگذشته بود که اهل نابکار حرمسرا، دوباره دور استخر باغ، بساط عیش و نوش گستردند و گستاخانه به فسق و فجور پرداختند. شهر باز وقتی آن صحنه را دید به شدت متأثر شد و به گریه در آمد و از برادرش چاره خواست.
شاه زمان گفت: اگر حاضری این رسوایی بزرگ را به جان بخری، هم اکنون دستور بده که جلادان تمامی این خیانتکاران را از دم تیغ بگذرانند، والا دم فرو بند و هر چه دیدی فراموش کن. شهر باز گفت: راه سومی هم وجود دارد و آن چشم پوشی از سلطنت و ترک درباری چنین آلوده است، بهتر است راه بیابان در پیش بگیریم و ترک دیار و خانمان کنیم و در گوشه ای از زمین خدا گمنام و ناشناس زندگی کنیم، که این پادشاهی ارزش چنین تنگی را ندارد.
شهر باز و شاه زمان بی آنکه کسی متوجه شود، در تاریکی شب از قصر بیرون آمدند و بدون هدف معين و مقصد مشخص، راه بیابان در پیش گرفتند. چند روزی در بیابان راه رفتند تا به ساحل دریای عمان رسیدند، در آنجا درخت تناور و سر سبزی دیدند که چشمه آب زلالی در پای آن _
می جوشید. دو برادر آزرده خاطر و خسته، پای آن چشمه نشستند تا اندکی بیاسایند و آبی بیاشامند، هنوز جرعه ای به لب نبرده بودند که دیدند، در دوردست غباری به هوا برخاسته و ترشی سهمگین، زمین و زمان را به لرزه درآورده است. ترس سراپای وجودشان را فرا گرفت، برای پنهان ماندن از نظر، به بالای همان درخت رفتند و خود را لابلای شاخ و برگ ها پنهان ساختند، که دیدند غولی بی شاخ و دم و عفریتی زشت و بدقواره، به پای چشمه رسید، در حالی که صندوق بزرگی روی سر خود داشت. هیولا، صندوق را از روی سر بر زمین گذاشت در آن را باز کرد که پری وشی آدمی پیکر و دختری آفت دل و رشک هنر بتگر از درون صندوق بیرون آمد.
و اما قصه آن دختر زیبارو از این قرار بوده است که:|
غول بی شاخ و دم، از مدت های قبل شیفته آن دختر زیبا شده و دل به مهر او سپرده بود، همیشه هم در پی یافتن فرصت برای ربودن او بود تا در شب عروسی اش، آنگاه که او برای آرایش به همراه چند تن از محرمان از خانه بیرون می آید، عفریت در طول راه خانه دختر و آرایشگاه یا مشاطه خانه در یک لحظه، از غفلتی همراهان استفاده کرده و وی را می رباید و همراه خود می برد.
زمانی که غول بی شاخ و دم ، در کنار چشمه و زیر درختی که شاه زمان و شهر باز بالای آن پنهان شده بودند، صندوق را از سر پایین آورد و در آن را بگشود و آن پری چهر از داخل آن بیرون آمد، غول به آن زن زیبا _
گفت: در طول راه صندوق تو را روی سر گرفته و آمدم، حال خسته ام و دلم می خواهد بخوابم، تو مثل همیشه بالای سرم بنشین و مراقب اطراف باش و هر گاه خطری پیش آمد آن گونه که می دانی مرا بیدار کن.
غول با گفتن این حرف سرش را روی زمین گذاشت و چشمان خود را بست و صدای خرناسه اش به آسمان رفت، پس از چند دقیقه که خواب عفریت سنگین شد، دخترک از جیب بزرگ خورجین مانند جامه خود، ریسمانی در آورد که آن ریسمان از داخل حلقه بسیاری از انگشتری ها رد شده بود و دخترک هم چون عابدی که دانه تسبیح بشمارد با صدای بلند شروع به شمارش آن انگشتری ها کرد، و با صدای بلند از یک شمرد و به ده، بیست و پنجاه و هفتاد و صد رسید و بالاخره تا رقم پانصد و هفتاد، آنگاه با صدای بلند گفت:
امیدوارم در این یک شبانه روزی که این جادوگر بی شاخ و دم خواب است، مردی از راه برسد و انگشتري پانصد و هفتاد و یکی را هم از او بگیرم.
ملک زادگان بالای درخت پنهان شده، وقتی دختر را دیدند که با آن صدای بلند، دانه های انگشتری را می شمارد و با خود حرف می زند، از بالای درخت پایین آمدند و در مقابل آن زن زیبا ایستادند. زن بدون آنکه از مشاهده آن دو برادر ترسی احساس کند با صدای بلند گفت:
چقدر خوب، امروز تعداد انگشتری های من پانصد و هفتاد و دو عدد خواهد شد، و سپس از آن دو برادر دعوت کرد تا در کنار او بنشینند.
_
آنگاه زن گفت: خیالتان راحت باشد که این دیو، تا فردا همین وقت از خواب بر نخواهد خاست، مگر به نوعی که فقط من میدانم و خودش یادم داده، البته آن هم در مواقع خطرناک که عفریت ها و غول های بی شاخ و دمتری پیدا شوند. نه الان که دو شاهزاده مثل شما آمده اند.
وقتی دو برادر نگاه نفرت انگیز زن زیباروی را به غول دیدند، از زن پرسیدند، حالا که می گویی این غول تا صبح فردا از خواب بیدار نمی شود، پس چرا نمیگریزی؟
زن زیبا، سرش را با تأسف تکان داد و گفت: این غول واقعة عفریت است، او مرا جادو کرده و طلسم مرا در کنار شیشه عمر خود در جایی پنهان کرده که نمیدانم کجاست. او هیچ ضربه ای بر تن او کارگر نیست، حتی اگر شمشیر هم بر فرق سرش وارد کنی، صدمه ای نمی بیند، مگر اینکه از خواب بیدار می شود و آن وقت است که دمار از روزگار کسی که به او ضربه ای زده در می آورد. در ثانی چون مرا جادو کرده و طلسم شده او هستم، اگر بیدار شود و مرا نبیند، نفیر کشان و پروازکنان حتی تا آن سوی دنیا هم به دنبال من می آید و مرا می یابد، سخت به بند می کشد و بی رحمانه تر عذاب میدهد.
من در روزهای اول اسارتم به دست این عفریت، به قصد فرار از چنگ او، دست به چنین کاری زدم ولی متأسفانه سخت تر گرفتار شدم، باید بدانید من تا آخر عمر محکوم به این سوختن و ساختنم
زن زیبارو که ریسمان پر از انگشتری ها را در دست داشت، وقتی آن _
دو برادر را در مقابل خود دید و فهمید که آنها مشتاق به شنیدن داستان او و قصه عفریت هستند گفت: من دختر مغرور سرداری سفاک بودم خواستگاران بی شماری داشتم که افرادی صاحب لیاقت بودند، اما من در بازی دادن آنها، احساس لذت می کردم. کار بسیاری از عاشقان و دلدادگان من سرانجام به جنون و آوارگی و خودکشی رسید، از جمله پسری پاک نهاد که تنها فرزند یک زڼ شوهر از دست داده بود و چون آن پسر نیز کارش به خودکشی رسید، مادر دل سوخته اش نفرینم کرد و گفت: امید وارم عفریتی سر راه تو قرار گیرد، تو را به رباید که روزی صد بار بمیری و زنده شوی
از قضای روزگار، غولی بی شاخ و دم که همین عفریت بخواب رفته است، عاشق من شد. و من که از پیدا شدن این غول خیلی ترسیده بودم و نفرین آن مادر بیچاره را در مورد خودم اجابت شده می دیدم، به اولین
خواستگاری که بعد از این غول از راه رسید، جواب مساعد دادم که در شب عروسی ام، در یک لحظه غفلت همراهانم در راه مشاطه خانه، این غول مرا دزدید و جادویم کرد و به عقد خود در آورد و طلسم مرا در کنار شیشه عمر خودش در داخل غاری در دل کوهی قرار داده که من هرگز نتوانستم نشانی آنجا را بیابم، اما خودش گاهی پروازکنان و نفیر کشان به آنجا می رود و باز می گردد
اکنون پنجمین سالی است که من اسیر دست این عفریت سیه دل هستم، هر چند می دانم به خاطر آن دل شکستن ها و نابودی و مرگ آن _
همه پسران جوان که عاشق من بودند به چنین عقوبتی دچار شده ام و تا آخر عمر هم باید اسیر این عفریت سیه کار و چنین اهریمن بد قلبی باشم. اما برای تلافی در صدد گرفتن انتقام از او هم هستم.
دو برادر با تعجب پرسیدند: ممکن است بگویی چگونه داری از این غول بی شاخ و دم که تو را اسیر و گرفتار کرده انتقام می گیری؟
زن زیباروی بدسیرت جواب داد، این غول بی شاخ و دم، خواب بسیار سنگینی دارد، وقتی به خواب می رود تا فردا همان وقت از خواب بیدار نمی شود، مگر اینکه من شاخه خشکیده ای را داخل گوش چپش نمایم، در آن صورت هراسان از خواب می پرد. من برای گرفتن انتقام از این غول بی شاخ و دم، وقتی که او به خواب می رود، که معمولا هر سه چهار روز یک بار است، با مردان بیگانه، که در ساعات خواب عفریت، سر راهم قرار می گیرند، معاشر و هم نشین می شوم. این مردان هر که می خواهند باشند، در پایان معاشرت و نشست خود با آنها هم، یک انگشتری از ایشان به یادگاری می گیرم و همان طور که دیدید، انگشتری های ستانده و به ریسمان کرده ام، پانصد و هفتاد عدد است که امید وارم پانصد و هفتاد و یک و پانصد و هفتاد و دو میاش را از شما دو نفر که فکر می کنم برادر هم هستید، بگیرم.
دو برادر، یعنی شاه زمان و شهرباز، از شنیدن حرف های آن زن به ظاهر زیبا، اما عفریت صفت، آن چنان به خشم آمدند و از پیشنهادش به قدری شرمگین شدند که توقف در آنجا را جایز ندانستند و به راه خود ادامه دادند. قدری که جلو رفتند، شهرباز به برادر بزرگ تر خود شاه زمان _
گفت:
وقتی از ماجرای خیانت این عفریته در حق شوهرش باخبر شدم، در یافتم که غم و اندوه من و تو در برابر بدبختی و فلاکت آن غول بی شاخ و دم ، با تمام قدرت جادوگری اش هیچ است. لذا من قصد دارم دوباره به قصر حکمرانی خود برگردم و بقیه گناهکاران اندرون قصرم را مجازات نمایم و به سلطنت خویش ادامه دهم. حال بگو تو چه خواهی کرد؟ آیا به سرزمین سمرقند و قصر حکومت خویش باز می گردی یا می خواهی تا آخر عمر نزد من بمانی که البته آن تصمیم یعنی ماندن در نزدم سعادتی برای من خواهد بود؟
شاه زمان گفت: هیچ کدام، نه سلطنت در سرزمین سمر قند را می خواهم و نه اقامت در خاک پدری و در سایه حکومت و امارت تو را می طلبم، قصد آن دارم گوشه عزلت اختیار کنم و در دیار غربت به شیوه ای ساده زندگی کنم و باقی مانده عمر را به عبادت بگذرانم. شاید آنچه بر سرم آمده نتیجه گناهان قبلی خودم بود که از روی غرور، مرتکب شده ام. نه برادرجان، از هم اکنون مرا دیگر با حکومت و حکمرانی که کمتر ممکن است عاری از ظلم باشد کاری نیست، من راه خویش میگیرم و به سوی خدای خویش می روم.
آری شاه زمان و شهر باز که پس از بیست سال دوری آن چنان به نزد هم آمده بودند، این چنین از هم جدا شدند، شاه زمان همچنان در ساحل دریای عمان بی هدف و مقصود، اما رو به سوی خدا آورده به سوی مقصد نامعلومی جلو رفت و شهر باز هم برای رسیدن به قدرت و سلطنت به _
عقب برگشت و چون مجددا از کنار همان درخت تناور و چشمه آب رد شد، غول را در خواب دید که خرناسهاش بلند بود و آن زن زیباروی سیه کار هم، همچنان در حال شمردن دانه های انگشتری داخل ریسمان بود که هنوز تعدادش همان پانصد و هفتاد عدد بود.
شهر باز چون به مقر حکومت خویش گام نهاد و وارد قصر شد، ابتدا تمام اهل اندرون سیه کار و غلامان نابکار و خائنان تبه کار را فراخواند، حاضران چون چهره برافروخته و چشمان خون گرفته پادشاه را دیدند بر خود لرزیدند، این ترس وقتی به اوج رسید که شهر باز، جلادان را صدا کرد و داستان خیانت آنها را که یک روز برادر رنجورش و روز دوم هر دو دیده بودند، به جمع خائنان تبه کار یادآور شد و فرمان سر بریدن همه آنها را صادر کرد که تعدادشان از سی نفر هم بیشتر بود. محکومان به گریه و زاری و التماس افتادند و شهر باز آبرو باخته، قبل از آنکه جلادان دست به شمشیر ببرند گفت: ای سیه دلان نابکار و ای نمک به حرامهای خیانتکار ، آنچه را که من دیدم و شما را در برابرش مستحق این مجازات می دانم، فساد و تباهی دو روز شما بود، چه بسا که این سیه کاری ها صدها روز بوده، و بعد بی آنکه به خون گریستن زنانی که روزی گل سر سبد حرمسرا و مراد دل و مطلوب خاطرش بودند اعتنایی کند از سرسرای قصر خود خارج شد.
شهر باز فقط به کشته شدن آن جفا پیشگان خیانتکار رضانداد، بلکه فرمان داد تا تنهای از سر جداشده آن عده بیش از سی نفر را جلوی _
سگان گرسنه شهر انداختند و از سرهایشان برای عبرت دیگران در جلوی قصر خود منازهای کوچک ساختند و این انتقام اول سلطان شهر باز بود.
انتقام دوم شهر باز به مراتب از انتقام اولش وحشتناک تر بود، زیرا دستور داد که هر روز دختری از دختران زیباروی شهر را بیاورند و او را به عقد او درآورند و سحر گاهان شب عروسی که هنوز سپیده نزده و
خورشید سر از کوه شرق در نیاورده بود دستور می داد تا جلاد گردن آن دختر را بزند و او را راهی دیار عدم بنماید.
سه سال بر این منوال گذشت، بیش از هزار دختر در سحرگاه شب زفاف سر شان از تن جدا شد به ترتیبی که دیگر در شهر دختری نماند و
خانه و خانواده ای نبود که داغدار این انتقام جنون آمیز سلطان شهر باز نباشد.
دیگر دختری در شهر پیدا نشد و وقتی شهر باز از این خبر آگاه گردید، وزیراعظم خود را فراخواند و به او دستور داد، برای شب های آینده از هر کجا که شده و به هر طریق دختر باکره ای بیابد. شهر باز گفت: به من گزارش کرده اند دختری که امروز به عقد من در می آید، آخرین دختر این شهر است. به تو فرمان می دهم که فردا یا دختری برای من می آوری و یا جلاد سر خودت را از تن جدا خواهد کرد. وزیر با چهره ای پردرد و غمناک به خانه آمد و بر سکوی در سرای خود نشست و سر در میان دو دست گرفت، دانه های اشکش به دامان می ریخت که دخترش بر بالای سرش آمد. _
وزیر اعظم شهرباز، دو دختر داشت، به نام های شهرزاد و دنیا زاد. شهرزاد دختر بزرگ تر و انیس پدر بود، او وقتی پدر را آنگونه افسرده و گریان دید گفت: ای پدر! علت اندوه تو را می دانم، زیرا من هم دختری از دختران این شهرم و اگر تاکنون سرم بر باد نرفته، چون دختر وزیر اعظم مملکت هستم. من همه چیز را می دانم، در این سه سال آنها که دختری داشتند و توان رخت کشیدن از این دیار و رفتن به ممالک دیگر را داشته اند، همه خانه ها را گذاشته و خانمان را برده اند. اینک من تمنایی از تو دارم، خواهشم این است که فردا مرا به عقد شهر باز درآوری. زیرا اگر تو با دست خود چنین اقدامی نکنی، یقینا شهر باز دیوانه انتقامجو، خود به سراغ من و خواهرم دنیازاد و یکی دو دختر باقی مانده در خانه امرای لشکر خواهد آمد. لطفا فردا مرا به عقد این ملک انتقامجو درآور، یا من نیز چون دیگر دختران این مرزوبوم به تیغ هلاکت گرفتار خواهم شد و یا باقی مانده دختران مملکت خود را از این مهلکه دهشتناک نجات خواهم داد.
سیلاب اشک از دیدگان وزیراعظم شهر باز دیوانه انتقام، سرازیر شد، زیرا او هرگز فکر نمی کرد، روزی برسد که با دست خود، نور دیده و دختر عزیز کرده اش را به تیغ جلاد بدهد، خواهش های وزیرا عظم و یا در واقع، التماس های پدر نتیجه ای نبخشید، زیرا که شهرزاد همچنان بر انجام خواسته خود اصرار می ورزید.
در آخر به عنوان اتمام حجت وزیر اعظم به شهرزاد گفت: دخترجان مرا بیم آن است با تصمیمی که گرفته ای در پایان بر تو همان رسد که بر _
دراز گوش نصیحت کن دهقان رسید. |
شهرزاد پاسخ داد: پدر جان باید به شما بگویم که من هرگز از حرف زده خود بر نمی گردم. اما خیلی دوست دارم آن داستان را از زبان شما بشنوم تا یک داستان نیز بر تعداد افسانه هایی که می دانم اضافه شود. وزیرا عظم سلطان شهر باز یا پدر دلسوز شهرزاد، داستان خود را این گونه آغاز کرد:
آورده اند و گفته اند و هم شنیده ام که در سال های بسیار دور مرد دهقانی سرمایه بسیار و گوسفندان بی شماری داشت که سرمایه اش باغهای پر میوه و مزرعه های پر بار بود، به اضافه گله گوسفندان پر وار، و اما مرد دهقان در خانه خود نیز طویله ای داشت که در آن طویله یک گاو و یک خر نگهداری می کرد. و دهقان قصه ما مزیت و بر تری اش بر دیگر دهقانان و گله داران این بود که زبان جانوران می دانست.
این مرد دهقان آشنا به زبان جانوران، شبی آهسته و سر زده به طرف طويله رفت که صدای گفت و گوی خر و گاو خود را با هم شنید. آهسته تر و بی صدا وارد طویله شد و گاو را دید که نزدیک آخور خر ایستاده و با حسرت چشم بر علوفه سهم غذایش و جای استراحت و خوابش دوخته و می گوید: خر عزیز گوارا بود بر تو این نعمت و راحت که من گاو، روز و شبم به رنج و زحمت و درد و تعب می گذرد. گاهی زمین شخم می زنم و به شیار مشغولم و گاهی هم آسیاب می گردانم که نه گاهی، بلکه از صبح تا شب، همواره بدون لحظه ای استراحت، صاحب از من کار می کشد، و _
باز هم که نه کار می کشد، بلکه از کار فرط مرا می کشد. اما تو که گفتم: گوارا بادت این نعمت، در روز جز آنکه ساعتی صاحب را سواری می دهی و او را به مزرعه برده و بر گردانی کار دیگری نداری و چون در روز زحمتی نمی کشی و آن چنان کاری نمی کنی، از درد و خستگی شبانه من بی خبری ترا شب به عیش و طرب می رود
ندانی که بر ما چه شب می رود دراز گوش گفت: بسیار خوب حال که اظهار کسالت و احساس رنجوری از شدت کار میکنی، فردا چون هنگام شخم و شیار زمین، افزار به گردنت بستند، بر زمین بخواب و هر چه تو را زدند از جا بر مخیز و هر چه علوفه پیشت آوردند مخور. یکی دو روزی که چنین کنی، به یقین از رنج و مشقت خلاصی می یابی، چون راهنمایی خر به پایان رسید، هم گاو بر سر آخور خود رفت و هم مرد دهقان به سرای خود برگشت.
صبح روز بعد مرد دهقان وقتی وارد طویله شد و خود را با گاو که خود را به بیماری زده بود رو به رو دید، گاو آهن بر گردن خر گذاشت و او را بر زمین برد و تا شب دو برابر کاری را که هر روزه از گار می کشید از خرکار گرفت.
دراز گوش شب خسته و نالان به طویله آمد و گفت: ای گاو عزیز کاش زبانم لال می شد و تو را مثلا راهنمایی نمی کردم، زیرا امروز از صاحب شنیدم که به دوستش می گفت: فردا گاو مرا به بازار ببر و به _
قصاب بفروش زیرا این خر پرخورده و تنبل شده، هر دو کار را می تواند با هم انجام دهد.
و حال من پدر، این قصه را از این جهت گفتم که دلسوزی های تو برای دخترکانی که هر سحرگاه سرشان زیر تیغ جلاد می رود مثل دلسوزی درازگوش برای گاو نباشد که کار را از اول بدتر کند.
شهر زاد گفت: پدر جان قصه شما بسیار جالب و پر معنا بود، اما بدانید که قصه شما هرگز در مورد کار من مصداق پیدا نخواهد کرد، زیرا اولا که من اطمینان دارم موفق خواهم شد و در ثانی شما چاره ای هم جز این کار ندارید، زیرا اگر امشب خودتان با دست خود مرا به عقد سلطان در نیاورید، فردا و پس فردا شما را مجبور خواهند کرد.
وزیر اعظم وقتی متوجه شد، مخالفت با دخترش فایده ای ندارد و از طرفی می دانست که دیگر دختری هم در آن شهر و شهرهای نزدیک پیدا نمی شود، و از طرف دیگر به هوش و دانایی دخترش، شهر زاد نیز اعتقاد کامل داشت و می دانست که حتما نقشه ای در سر دارد که این گونه عصرانه طلب همسری پادشاه را می کند، دل قوی داشت. جامه بر تن کرد و به سوی در بار رفت. شهر باز وقتی دید وزیر اعظمش با آن سرعت بازگشته، متعجب شد و پرسید چه کردی؟ آیا دختری برای وصلت فردا شب من یافتی؟ وزیراعظم پاسخ داد: «آری»!
در منزل وزیر اعظم، دو خواهر یعنی شهرزاد و دنیازاد ساعت ها با هم به گفت و گو پرداختند و هر دو با رضایت خاطر و چهر های خندان از یکدیگر جدا شدند.
_
بعداز ظهر فردا، شهرزاد را به قصر بردند، ابتدا خطبه خواندند و شهرزاد قصه گو را به عقد شهر باز انتقامجو در آوردند، و چون شب زفاف گذشت و هنوز چندی تا سحر باقی مانده بود و فرصتی هم تا آمدن جلاد بود. شهرزاد به همسرش شهر باز گفت: شهریارا! آیا می توانم قبل از اینکه به فرمان شما سرم زیر تیغ جلاد رود، خواهشی داشته باشم؟
سلطان گفت: غیر از طلب عفو، تا وقت سحر هر خواسته ای داشته باشی، برایت انجام می دهم.
شهرزاد گفت: خواهش من این است اجازه دهی، خواهرم دنیازاد به اینجا بیاید تا برای آخرین بار خواهرم را ببینم. سلطان با تقاضای شهرزاد موافقت کرد و کسی را به دنبال دنیا زاد فرستاد. دنیازاد که از قبل با خواهر ش صحبت کرده بود، به سرعت به اتاق شهر زاد وارد شد.
شهر زاد که دختری با فضیلت و ادیب بود و قصه های کهن بسیاری به خاطر داشت، به خواهرش دنیازاد یاد داده بود که بعد از روبوسی و ریختن چند قطره اشک دروغین، رو به شهرزاد کرده و بگوید:
راستی خواهر جان، قصه ای که دیشب برایم تعریف کردی، ناتمام مانده، اگر چند دقیقه فرصت داری، آخر داستان دیشب را هم برای من تعریف کن و شهرزاد، درحالی که گاه بلند و گاه آهسته صحبت می کرد، حکایت بازرگان و عفریت را برای خواهرش تعریف کرد، به ترتیبی که سخت توجه سلطان شهر باز به داستان شهرزاد جلب شد.
شهرزاد در حالی که می خواست به شهر باز بفهماند به خاطر کمی وقت، مجبور است داستان را تند تند تعریف کند، گاه آن چنان با سرعت حرف _
مرد بازرگان بعد از یک سال استراحت در کنار زن و فرزند، و رفع خستگی سال ها سفر با کشتی بر روی دریاهای شرق و غرب، عزم سفر دیگری، نه از طریق دریا، بلکه از راه خشکی را نمود. آغاز سفر مجدد بازرگان در فصل تابستان و نیمه داغ و سوزان آن بود. روز دوم سفر، در بحبوحه گرما و شدت تابش خورشید در وسط بیابان، بازرگان از دور درختی دید، خود را به زیر آن درخت رسانید که چشمه ای با آبی اندک هم، کنار آن می جوشید. |
تاجر خسته از طی راه، تصمیم گرفت که لختی در سایه آن درخت بیاساید و قدری از آب آن چشمه بیاشامد و ساعتی هم بیارامد، اما حس کرد بیش از خستگی و تشنگی، گرسنگی آزارش می دهد. مرد بازرگان که عزم سفر از راه خشکی و بیابان ها را نموده بود، در خورجین خود، چندین قرص نان و سبد کوچکی خرما نهاده بود که هم حملش راحت و هم هضمش آسان باشد. به این جهت تصمیم گرفت که اول چند لقمه نان و چند دانه خرما بخورد، سپس چند جرعه آب هم بیاشامد و آنگاه بیارامد. که وقتی اولین هسته خرما را از دهان درآورد و آن را با دست به چند متر جلوتر پرتاب کرد، ناگهان در همان نقطه که هسته خرما افتاد، زمین شکاف بر داشت و عفریتی هولناک و دیوی هیولا، درحالی که تیغی آخته در دست داشت، بیرون آمد و فریادکشان گفت: |
ای انسان نابکار، از ضربه هسته خرمایی که بر زمین انداختی، سینه فرزند نازنین من شکافت و در دم بی جان شد. اکنون من به انتقام مرگ _
باشی که دیگر هسته خرما را به این شدت پرتاب نکنی. آماده باش تا تو را به قصاص خون فرزند بکشم. مرد بازرگان که از ترس خود را باخته و لرزه بر اندامش افتاده بود، با چشم گریان و لکنت زبان گفت: با من غریب خسته شوخی نکن که هسته ناچیز خرمای من، قدرت صدمه رساندن به مورچه ای را هم ندارد، چه رسد به سینه ستبر فرزند دلاور تو.
هیولا فریاد خود را بلند کرد و گفت: حالا تهمت دروغ گفتن هم به من می زنی؟ من هرگز از تصمیم خود بر نخواهم گشت. تو با هسته خرما، سینه فرزند مرا شکافتی و من هم با این تیغ آخته فرق سرت را می شکافم.
بازرگان وقتی فهمید تا مرگ، بیش از یک قدم فاصله ندارد، به گریه افتاد و زاری کنان گفت: ای عفریت، بیا جوانمردی کن و به من مهلت بده، قول می دهم که در پایان مهلتی که مرحمت می کنی، به پای خود به اینجا بیایم و زیر تیغت بایستم. هیولا قدری نرم شد و پرسید: تا کی مهلت می خواهی؟ بازرگان جواب داد: تا پایان امسال. هیولا مجددا گفت: این مهلت را برای چه می خواهی؟
مرد بازرگان که تا حدی امیدوار گشته بود، جواب داد برای آنکه به خانه ام برگردم، به کارهای نیمه تمام خود سر و سامان بدهم، طلب های خودم را از مردم بگیرم، بدهی های خود را بپردازم، اموالم را بین فرزندانم تقسیم کنم. و از کسانی که مرا می شناسند و با من معاشرت دارند حلالیت _
بطلبم. ای عفریت، بیا و جوانمردی کن و به من مهلت بده، سوگند میخورم که حتی زودتر از پایان سال، نزد تو برگردم و سر بی گناه خود را به زیر تیغ تیز و آخته ات بسپارم.
عفریت در پایان صحبت مرد تاجر گفت: بسیار خوب، قبول میکنم و تا آخر امسال به تو فرصت می دهم. اما بدان من که تا آخر سال به تو فرصت داده ام، همیشه و همه جا مراقب تو خواهم بود. اگر قصد نیرنگ داشته باشی، و اگر به هفت طبقه زیر زمین بر وی و یا به طبقه هفتم آسمان هم پرواز کنی، پیدایت می کنم و سر از تن تو جدا میسازم. من می روم، وعده ما آخر امسال زیر همین درخت و همین جا.
و اما ای ملک جوانبخت، مرد بازرگان، خوشحال و خندان از فرصتی که به دست آورده بود، به شهر و دیار خود برگشت. طلب های خود را از مردم گرفت، بدهی های دیگران را پرداخت و اموالش را بین فرزندان خود تقسیم کرد، با دوستان و آشنایان خداحافظی نمود و از همه آنها حلالیت طلبید و طبق قول و قرار خودش با عفریت، حتی سال به آخر نرسیده، با اینکه هنوز چند روزی به آخرین مهلت او باقی بود، به محل موعود، یعنی همان بیابان، زیر همان درخت و کنار همان چشمه با آب اندک رفت و به انتظار آمدن عفریت نشست.
بازرگان در پای درخت نشسته بود و به سرنوشت تیره و تار خود می اندیشید و انتظار آمدن عفریت را می کشید، که ناگهان پیری فرزانه را مقابل خود دید که زنجیر بر گردن غزالی انداخته و مقابل او ایستاده بود.
_
بازرگان با دیدن آن پیر فرزانه، با احترام بسیار از جای برخاست و با خضوع سلام کرد. پیر فرزانه نگاهی متعجبانه به مرد بازرگان انداخت و پرسید: تو کیستی؟ در اینجا چه میکنی؟ اینجا مکان و مأوای عفریتان است. مرد بازرگان، اشک ریزان و گریه کنان، داستان زندگی خود را با آن پایان دردناک، برای پیر فرزانه از ابتدا تا انتها تعریف کرد و چون مرد بازرگان به پایان سرگذشت خود رسید، گفت: آف بر این سرنوشت!
پیر فرزانه گفت: آری، حق داری، در دامی بس سخت افتاده ای و در مهلکهای عجیب گرفتار آمده ای، به ظاهر نه راه پس و پیش داری و نه امکان زنده بودن، اما به هر صورت بر خدای خود توکل کن و بنشین که من هم اینجا نزد تو می مانم، شاید بتوانم برای تو تدبیری کنم.
بازرگان بخت برگشته و پیر فرزانه با زنجیر غزال در دست، هر دو کنار هم نشستند، با این تفاوت که پیر فرزانه، چشم بر دوردست دوخته بود و بازرگان غمگین، دیگر آینده ای برای خود نمی دید. مدتی گذشت، از عفریت خبری نشد، اما آن دو مرد و غزال زنجیر بر گردن، پیر زالی را دیدند که در دوردست قلاده دو سگ سیاه داشت و به سوی آنها می آمد. بازرگان الكن و لرزان از پیر فرزانه پرسید: آیا آنکه می آید، همان عفریت است که چهره عوض کرده؟
پاسخ شنید: نه او هم آدمیزاده ای مثل ماست. پیر زال از راه رسیده هم، همان سؤال را از بازرگان کرد که مرد فرزانه پرسیده بود و همان پاسخ را هم شنید و نظر او نیز، همان گفته پیر فرزانه بود که ای مرد: در دامی بس _
سخت افتاده ای و در مهلکهای عجیب گرفتار آمده ای که نه راه پس و پیش داری نه امکان زنده ماندن. اما من هم نزد شما می مانم، شاید که به لطف حضرت حق، بتوانم چاره ای بیندیشم و گرهی از کار فروبسته تو بگشایم.
ریزش قطرات اشک، از چشمان بازرگان ترسیده و هستی و عمر از کف داده، نقصان گرفت و اندکی آرامش یافت که ناگاه پیر دیگری را دید که سوار بر قاطری به سوی ایشان می آمد. پیر مرد سوار بر قاطر نیز، سؤالش همان سؤال های پیر فرزانه اولی با غزالی همراه و پیر زال دومی با دو قلاده سگ سیاه بود.
پاسخ پیر مرد سوم که هنوز بر پشت قاطر نشسته بود هم، همان جواب دو مردی بود که قبلا سر راه خود با مرد بازرگان قرار گرفته بودند. اما هنوز پیر مرد از قاطر خود پیاده نشده بود که ناگهان غباری سهمگین به هوا برخاست و گرد و خاک آن، چنان بود که دیدن خورشید را در آسمان مشکل می نمود. سرانجام از میان آن غبار تیره، عفریتی هولناک، که تیغی از فولاد آبدیده در کف می فشرد، پدیدار شد و تیغ کشیده بدون توجه به آن سه پیر مرد، به سوی مرد بازرگان رفت و گفت: قول و قرار ما همان است که بود و هم چنان که با پرتاب هسته خرما بر روی زمین سینه فرزند دردانه مرا شکافتی، سرت را پیش آر تا با ضربه این تیغ تیز آن را از وسط بشکافم.
عفریت بد هیبت و ترسناک ادامه داد: البته بعد از شکافتن فرق سر تو _
و گرفتن انتقام فرزند، نوبت این سه پیر مفلوک هم خواهد رسید. اینجا سرزمین و ملک عفریتان است و هیچ آدمیزادهای اجازه آمدن به اینجا را ندارد و هر کس بیاید، زنده بر نخواهد گشت، و اما ای مرد نادان اگر دیدی به تو مهلت دادم، فکر نکن که دلم برای تو سوخته بود، نه! بلکه می خواستم به شهر و دیار خود برگردی و مکان گنج در خاک پنهان کرده خود را به فرزندانت نشان دهی تا بعد از مرگت، همه آن سکه های طلا و سرمایه گرانبهایت را هم من تصاحب کنم، زیرا که نه من بلکه هیچ کدام از عفریتها و دیوهای این دنیا هرگز دلشان برای هیچ آدمیزادی نمی سوزد. اکنون تا سه میشمارم و ضربه تیغ خود را بر فرق سرت فرود می آورم. در همین موقع آن پیر مرد فرزانه که زنجیری بر گردني غزالی بسته و قبل از دو پیر مرد دیگر آمده بود با پیش گذاشت و در برابر عفریت ادای احترام کرد و گفت:
من می دانم که این مکان سرزمین عفريتان است و شما امیر عفریت ها و عفریته های این سرزمینی. با اینکه می دانم بعد از کشتن این مرد بازرگان، تیغ تیزت بر سر ما سه نفر، پیر و فر تو بی دفاع هم فرود خواهد آمد، اما از شما خواهشی دارم.
عفریت که معلوم شد امیر آن سرزمین است، پرسید: ای پیر مرد، زود بگو، خواسته ات چیست؟
پیر فرزانه گفت: ای امیر عفریتان! آیا می دانی که ماجرای من و این غزال که زنجیری به گردنش بسته دارم ماجرایی است بی نظیر و شنیدنی، _
که هرگز تا کنون مانند ش را نشنیده ای؟ اما خواهش من از تو ای امیر عفريتان، این است که اگر داستان را شنیدی و دلنشینی و جذابیت آن مفتون و شیدایت کرد، قول بدهی از یک سوم خون این مرد بگذری و فعلا هم با او کاری نداشته باشی، چون اگر از داستان خوشت آمد، هنوز دو سوم خون این تاجر، باز هم از آن توست و اگر اراده کنی، همچنان می توانی تیغ تیز خود را بر سر او بکوبی.
امیر عفرینان با شرط پیر فرزانه موافقت کرد و گفت: قبول میکنم. فقط یک سوم خون این مرد، نه بیشتر و حالا تعریف کن.
و اما ای ملک جوانبخت، بعد از آنکه امیر عفریتان پیشنهاد پیر مرد فرزانه را پذیرفت، پیر داستان خود و حکایت غزال را این گونه آغاز کرد:
ای امیر عفرینان و آی پادشاه دیوان، باید بدانی، این غزالی که همراه من است و زنجیر به گردن او انداخته ام، دختر عموی من است و از آنجا که عقد دختر عمو و پسر عمو را قبل از تولد، در آسمان ها بسته اند، من و او که از کودکی در کنار هم بودیم و با هم بزرگ شدیم و به یکدیگر دل بسته بودیم، چون به جوانی و مرحله بلوغ رسیدیم، پیوند زناشویی بستیم و به عقد یکدیگر درآمدیم ولی هرگز صاحب اولادی نشديم. و من که با تمام علاقه و عشق به همسر، غم بی فرزندی، آتش به جانم انداخته بود، بعد از سی سال زندگی با این غزال، یعنی دختر عمویم، کنیز کی خریدم که اتفاقا از آن کنیزک صاحب پسری شدم و غم و حرمان بی فرزندی از وجودم رخت بر بست. _
از آن زمان که من کنیزک را خریدم، آتش حسادت در همسر یا دختر عمویم نسبت به کنیزم شعله ور شد، اما همسرم خودداری می کرد و به من اظهاری نمی نمود تا اینکه پسرم به دنیا آمد و آن زمان بود که حس کردم آن حسادت زنانه، تبدیل به کینه انتقام جویانه شده است، و من تمام سعی ام این بود که به شکلی این آتش سوزنده را خاموش کنم. البته تسلط و توانایی همسرم در عدم ابراز واکنش و عکس العمل از سوی وی، مرا به این باور کشاند که گذشت سال ها، ماجرا را در ذهن همسرم به فراموشی کشانده است.
البته من می دانستم که دختر عمویم در دوران کودکی و قبل از اینکه با او ازدواج کنم، ساحری آموخته و جادوگری یاد گرفته بود. در ماه ها و سال های اول از ترس آنکه مبادا همسرم، کنیزم و فرزندم را با سحر خود جادو کند، لحظه ای از خانه دور نمیشدم و هر کجا هم می رفتم، هر سه را با خود می بردم، تا اینکه پانزده سال گذشت و پسر رشید من از نوجوانی به جوانی رسید.
من تنها فرزند پدری متمکن و سرمایه دار بودم و در طول چهل و شش سال زندگی زناشویی که سی سال آن را، دو نفری و شانزده سال دوم را چهار نفری، سپری کردم، همچنان از ثروت بیکران پدر استفاده می کردم و املاک به ارث رسیده را می فروختم و خرج زندگی خود می کردم.
اما از آنجا که اگر پای کوه هم بنشینی و ذره ذره خاک و سنگ آن را برداری، آن کوه بالاخره تبدیل به دشتی صاف می شود، آخرش روزی آمد که آن سرمایه بیکران و آن گنج بی پایان، به کران رسید و پایان یافت _
از آن زمان که من کنیزک را خریدم، آتش حسادت در همسر یا دختر عمویم نسبت به کنیزم شعله ور شد، اما همسرم خودداری می کرد و به من اظهاری نمی نمود تا اینکه پسرم به دنیا آمد و آن زمان بود که حس کردم آن حسادت زنانه، تبدیل به کینه انتقام جویانه شده است، و من تمام سعی ام این بود که به شکلی این آتش سوزنده را خاموش کنم. البته تسلط و توانایی همسرم در عدم ابراز واکنش و عکس العمل از سوی وی، مرا به این باور کشاند که گذشت سالها، ماجرا را در ذهن همسرم به فراموشی کشانده است.
البته من می دانستم که دختر عمویم در دوران کودکی و قبل از اینکه با او ازدواج کنم، ساحری آموخته و جادوگری یاد گرفته بود. در ماه ها و سال های اول از ترس آنکه مبادا همسرم، کنیزم و فرزندم را با سحر خود جادو کند، لحظه ای از خانه دور نمیشدم و هر کجا هم می رفتم، هر سه را با خود می بردم، تا اینکه پانزده سال گذشت و پسر رشید من از نوجوانی به جوانی رسید.
من تنها فرزند پدری متمکن و سرمایه دار بودم و در طول چهل و شش سال زندگی زناشویی که سی سال آن را، دو نفری و شانزده سال دوم را چهار نفری، سپری کردم، همچنان از ثروت بیکران پدر استفاده می کردم و املاک به ارث رسیده را می فروختم و خرج زندگی خود می کردم.
اما از آنجا که اگر پای کوه هم بنشینی و ذره ذره خاک و سنگ آن را برداری، آن کوه بالاخره تبدیل به دشتی صاف می شود، آخرش روزی آمد که آن سرمایه بیکران و آن گنج بی پایان، به کران رسید و پایان یافت _
چون بعد از گذشت شانزده سال از ورود کنیز به زندگی ام و پانزده سال بعد از تولد پسرم، باورم شده بود که آن آتش حسادت برای همیشه خاموش شده، لذا برای خرید کالاهای هندی و ادویه، قصد سفر به سرزمین هندوستان را نمودم.
همسر و پسرم و مادر ش یعنی کنیز خود را با هم در خانه گذاشتم و بار سفر بستم و عزم دیار هند کردم، غافل از آنکه، آتش حسد همسرم به پسرم و مادرش در زیر خاکستر روشن و هنوز زنده است. چون پا از در خانه بیرون نهادم، همسرم آن خاکستر را به کناری زد و هیزم بر آن آتش که بعد از شانزده سال، همچنان بر پا مانده بود گذاشت که آتش دوباره زبانه کشید. و من غافل، حتی تصورم این بود که همسرم بعد از پنجاه سال، رمز و راز جادو گری را هم از یاد برده است. اما هیهات، هيهات، از زن و کینه زن و حسادت و تو داری زن، که بالاخره همسرم در غیاب من، کار خودش را کرد و با سحر و جادو، مادر و فرزندم را به شکل گاو و گوساله ای در آورد و آن دو را به دست چوپانی آشنا سپرد.
سفر تجاری من به هندوستان، شش ماه و شاید هم کمی بیشتر طول کشید، و با کالاهای بسیار و سود سرشار به شهر و خانه خود برگشتم، چون وارد خانه شدم، اثری از پسرم و مادرش ندیدم. از دختر عمویم، سراغ آنها را گرفتم. او پاسخ داد: هنوز ده روزی از رفتن تو به سفر نگذشته بود که کنیزک بیمار شد، حکیم آوردم، دوا خریدم، اما هیچ کدام اثر نکرد و هنوز هفته نشده بود که کنیزک مرد، و پسر هم که طاقت مرگ _
گفتم بمان تا پدرت از سفر برگردد، دم گرم من، در آهني سرير او اثر نکرد، و رفت و ناپدید شد. من از شنیدن آن خبر دردناک و آن حادثه جانگداز ، شش ماه تمام به گریه نشستم، پا از خانه بیرون نگذاشتم تا روز عید قربان رسید.
من به همان چوپانی که از دیرباز، او را می شناختم، پیغام فرستادم که برای روز عید، گاوی فر به بیاورد تا آن را قربانی کنم، البته اول قصدم آن بود که با دست خویش، سر گاو را بریده و سنت قربانی کردن را شخصا انجام دهم، چون چاقو به دست گرفتم تا سر گاو از تن جداکنم، بی خبر از آنکه این گاو ، همان کنیز و مادر فرزند من است، گاو نالید و گریستن آغاز کرد و خود را به دست و پای من افکند. من به شدت ناراحت شدم و از بریدن سر گاو صرف نظر کردم. اما از آنجا که می خواستم، سنت قربانی کردن را حتما انجام دهم، چاقو را به دست چوپان دادم و از او خواستم تا گاو را سر ببرد که شبان بی اعتنا به ناله های گاو ، سر او را برید و چون پوست گاو کنده شد، جز مشتی استخوان هیچ ندیدم که تمام گوشت تن گاو در همان مدت کوتاه از غصه آب شده بود و من بی خبر هم از ناله های او هیچ نفهمیده بودم. |
وقتی دیدم، قربانی من به تنش، حتی ذرهای گوشت ندارد و تا قبل از سفرم به هندوستان، همه سال ها و در آن روز به خصوص تمام همسایه ها را تا چهل خانه از این سو و آن سو، و شمال و جنوب، گوشت نذری هدیه می دادم. به شبان گفتم: بر و گاو یا گوساله ای دیگر بیاور که من بیشتر از _
و اما ای ملک جوانبخت، در دنباله عرایض دیشب معروض می دارم، راویان اخبار و ناقلان اقوال که از گذشته های دور و پیشینیان ما، قصه ها آورده اند، در مورد داستان عفریت و بازرگان، بقیه ماجرای پیر فرزانه و غزال را این گونه تعریف کرده اند که:
پیر فرزانه گفت: وقتی شبان رفت و گوساله ای را برای قربانی کردن آورد، آن گوساله، چون کارد را در دست قصاب دید، طناب پاره کرد و در مقابل من خود را به خاک انداخت و ملتمسانه و گریان در برابرم بنای غلتیدن گذاشت. و من که به خاطرم بود، وقتی از به خاک غلتیدن و التماس و گریه کردن گاو، بی اعتنا گذشتم و کارد را به دست سلاخ دادم، چه زود به فاصله همان دو سه دقیقه تمام گوشت بدنش از غصه آب شد، در یغم آمد کارد بر حلق آن گوساله ملتمس و گریان گذاشته شود. لذا از قربانی کردن آن گوساله، در آن روز، صرف نظر کردم. به شبان گفتم: او را به رمه برگردان و به حال خود بگذار.
بلافاصله همسر یا دختر عمویم که کنارم ایستاده بود نگران مصرانه
_
گفت: احر چرا ارکستن این کوساله فربه که گوشت فراوانی هم دارد، صرف نظر میکنی ؟ اولا، محال است که دیگر بتوانی گوساله ای به این پر واری پیدا کنی، در ثانی تا شبان برود و گاو یا گوساله دیگری بیابد و بیاورد، با توجه به اینکه فاصله رمه تا اینجا بسیار زیاد است، وقت می گذرد و ما در این روز از سنت قربانی کردن می مانیم. من از تو می خواهم که حتما همین الآن یا خودت یا شبان، سر این گوساله را ببرید.
من که این همه اصرار را از دختر عمویم دیدم و آن همه التماس و گریه را از گاو ذبح شده و گوساله بلاتکلیف و مستأصل دیده بودم، با تحکم برای اولین بار سر همسرم فریاد کشیدم: حرف همین است که گفتم، برای اجرای مراسم سنتی امروز، همان گاوی که سرش بریده شد کافی است، این گوساله باید دوباره به میان رمه برگردد. ما تا کنون، هیچ سالی و در چنین روزی دو حیوان را سر نبریده بودیم.
و اما ای ملک جوانبخت، پیر فرزانه در ادامه داستانش برای عفریتی که می خواست جان مرد بازرگان را بگیرد گفت: اما بامداد روز بعد که هنوز از خواب برنخاسته بودم بر در اتاقم کوبیدند و گفتند که شبان به در سرای آمده و می گوید: باید هم الآن آقا و صاحب رمه را ببینم که کارم بسیار واجب است. من هراسان از جا برخاستم و ترسی در دلم افتاد، ترس آنکه مبادا در شب سرد که اتفاقا فصل زمستان هم بود، گرگ ها به رمه حمله کرده و گوسفندها و گوساله ها را پاره پاره کرده باشند. به _
سرعت خود را به در سرای رساندم، اما بر خلاف انتظارم، شبان را با صورتی شاد و دلی پر خنده دیدم، با دیدن حالت شادمانه مرد شبان، ترس حمله گرگ به رمه، از سرم بیرون رفت. ولی با اندکی تعجب ولی تغير بسیاری از شبان پر سیدم، برای چه این وقت صبح به سراغ من آمده ای؟
شبان اشاره ای کرد که می خواهد تنها و دور از بقیه با من صحبت کند. از در سرای خارج شدم و با او در طول کوچه به راه افتادم که شبان گفت: ای خواجه، مرا دختر جوانی در خانه است که این دختر، در خردسالی از ساحری پیر، جادوگری آموخته است. دیروز چون وقت گذشته بود، گوساله رسته از مرگ را با خود به خانه بردم تا صبح به رمه اش برگردانم. و چون گوساله را همراه خود به حیاط بردم، بلافاصله دخترم چهره خود را پوشاند و با اعتراض به من گفت که چرا بی خبر، مرد بیگانه ای را وارد خانه کرده ام. و چون من با تعجب پرسیدم: کجاست مرد بیگانه ای که او را نمی بینم! دخترم با دست اشاره به گوساله کرد و گفت: آن مرد بیگانه که
گفتم، همین گوساله توی حیاط است، و او گوساله نیست بلکه آدمیزاد است و پسر خواجه تو و صاحب رمه است که جادویش کرده اند و به شکل گوساله درآورده اند.
پیر فرزانه در ادامه تعریف ماجرای خود گفت: به همراه شبان به خانه اش رفتم که باز هم گوساله با دیدن من خودش را جلو پایم به خاک انداخت و سرش را به پایم مالید، در همین هنگام، دختر مرد شبان، از _
اتاق بیرون آمد و سلامی کرد و گفت: ای خواجه، باید بدانید در زمانی که شما به قصد تجارت عازم سرزمین هندوستان شدید، فردای روز سفر تان، همسر و دختر عموی حسود و بدقلب شما، آن مادر و این پسر را با سحر و جادو، تبدیل به گاو و گوساله ای نمود که سرنوشت گاو، دیروز آن بود و عاقبت گوساله امروز این.
در آن موقع با خواهش و گریه در حالی که همچنان، با مهری پدرانه دست بر سر و گردن گوساله می کشیدم، از دختر پرسیدم: آیا تو قدرت باطل کردن این سحر را داری؟ که دختر چون پاسخ مثبت داد، گفتم: در ازای آن پانصد سکه به تو می بخشم. دختر در جوابم گفت: طلا نمی خواهم، به جای آن وقتی سحر را باطل کردم و جادو را شکستم، مرا به عقد پسرت درآور و عروس خود گردان. با شنیدن این حرف، من از شدت خوشحالی فریادی کشیدم و گفتم: چه بهتر از این، من دیگر کجا می توانم عروسی به لیاقت تو پیدا کنم، پس تعجیل کن که دیگر طاقتی در من باقی نمانده است.
دختر شبان رفت و کاسه گلین بزرگی آورد، سپس از صندوق خانه، کوزهای بیرون آورد که در آن را محکم با پارچه ای بسته بود. پارچه را از در کوزه بر داشت و از آب آن کوزه، کاسه را پر کرد و چندین بار، دور کاسه پر شده از آب کوزه، چرخید و وردهایی به افسون خواند و بر کاسه فوت کرد، و چندین بار هم کاسه را دور گوساله که همچنان مشتاق و منتظر ایستاده بود چرخاند و آب آن را از سر تا پای گوساله پاشید. در _
یک چشم بر هم زدن طلسم شکسته شد و فرزندم به شکل قبلی و حقیقی خود درآمد و هر دو به سوی هم دویدیم و یکدیگر را در آغوش گرفتیم که از شادی قهقهه مان به آسمان رفت و اشکهای شوقمان به زمین ریخت و همچنان در آغوش هم.......
آری ای ملک جوانبخت، بعد از اینکه دقایقی پدر و پسر یکدیگر را در آغوش گرفتند و اشک شوق از دیده فشاندند، پدر گفت: می خواهم از زبان خودت آن ماجرای دردناک را بشنوم و بعد بیندیشم که با این همسر حسود و جنایتکار چه کنم، که پسر هم آنچه را گذشته بود تمام و کمال برای وی تعریف کرد و چون پدر و پسر قصد خروج از خانه شبان را
کردند، دخترک که سحر را باطل کرده بود، جلو دوید و راه را بر آنان بست و پرسید کجا می روید؟
پدر جواب داد می رویم تا ابتدا، ترتیب مراسم عقد و جشن عروسی تو و پسرم را بدهم که دختر شبان گفت: این کار دیر نمی شود، اما لازم است به شما بگویم که تا قدرت جادوگری دختر عموی تان باطل نشده ، حتی جان خود شما هم در معرض خطر است، و من اکنون به خاطر علاقه ای که به این جوان رشید پیدا کرده ام، حاضرم از فکر ازدواج با او بگذرم، به شرطی که شما کمکم کنید تا خطر را برای همیشه از پیش پای شما و فرزندتان بر دارم. برداشتن خطر یعنی اینکه باید دختر عمویتان جادو شود و به شکل جانوری درآید که دیگر از جانب او، کسی و از جمله شما پدر و پسر تهدید نشود، آیا همسر خود را به من می بخشید تا _
او را جادو کنم ؟ که پدر پاسخ داد: آری، این اجازه را به تو می دهم.
دختر شبان یا همان ساحره جوان، گفت: بسیار خوب شما وقتی وارد خانه شوید، به جای همسر خود یعنی دختر عمویتان، غزالی را در حیاط خانه خود خواهید دید. من با قدرت سحر و جادویم او را به گونه ای تبدیل به حیوان می کنم که به هیچ وجه، هیچ جادوگری نتواند جادویم را باطل کند و چون پدر و پسر به خانه رسیدند، غزالی را در حیاط خانه، مضطرب و سرگردان دیدند.
آری ای ملک جوانبخت، چون قصه به اینجا رسید، پیر فرزانه رو به عفریت کرد و گفت: آنگاه زنجیر خریدم و هم چنان که می بینی بر گردن دختر عموی خود که به شکل غزال در آمده بود، انداختم و او را با همین وضع دیشب به مجلس عروسی پسرم بردم و امروز صبح هم تمام دارایی و خانه و زندگیم را به دست پسر و عروسم سپر دم و اکنون این غزال برای همیشه در زنجیر را، به جایی که نمی دانم کجاست، می برم. او درک و فهم و شنوایی اش مثل یک انسان است، اما قدرت و توان و زبانش در حد یک غزال در زنجیر. چه بهتر که او بفهمد سزای بدی چنین است و دست بالای دست بسیار می باشد.
آنگاه پیر فرزانه پرسید: اما ای امیر عفريتان، داستانی که برایت تعریف کردم، چگونه بود؟ امیر عفرینان پاسخ داد، داستان زیبایی بود، من هرگز باورم نمی شد در بین شما آدميزادگان، کسی پیدا شود و روی دست ما بلند شده و کاری کند این چنین که این غزال بعد از چهل و شش _
سال زندگی در حق پسر عمو یا شوهرش کرد. آری، داستان زیبا و نه زیبا که عبرت انگیز بود و من طبق قولی که داده بودم از یک سوم خون مرد بازرگان گذشتم.
امیر عفرینان در حالی که تیغ آخته خود را همچنان به سوی فرق سر مرد بازرگان نشانه گرفته بود، گفت: هنوز دو سوم خون تو، مال من است و جان تو هم در اختیار من، براساس سهم بیشتری که دارم، قصدم این است که به کیفر آن هسته خرمای پرت شده از سوی تو، که سینه فرزندم را شکافت، تو را بکشم. حاضر باش که وقتم، خیلی هدر رفت.
در این هنگام پیر زال یا مرد از راه رسیده دوم، که دو سگ را قلاده کرده و همراه خود داشت پا پیش گذاشت و گفت: ای امیر عفريتان، بدان که قصه من و این دو سگ قلاده بر گردن، اگر شیرین تر و عبرت انگیز تر از قصه آن پیر فرزانه و غزالش نباشد، کمتر نیست. آیا همان قراری که با آن پیر فرزانه بستی، با من هم منعقد می کنی؟ آیا این مرد بازرگان بی گناه را امان می دهی تا من هم قصه خود را برایت تعریف کنم؟ و قول می دهی اگر از شنیدن داستان لذت بردی، از یک سوم دیگر خون این مرد بگذری و او را به من ببخشی؟
عفریت با تکان دادن سر، موافقت خود را اعلام نمود. پیر زال گفت: اما ای امیر عفرینان بدان و آگاه باش که این دو سگ که قلاده هر کدام آنها، در یکی از دست های من است، هر دو برادرهای من هستند که تقدیر شان، آنها را به این شکل درآورده و اما ای امیر عفرینان اینکه _
چگونه شد من به صورت انسان در پیش تو ایستاده و دو برادرم این چنین که می بینی هر کدام تبدیل به سگی شده اند، داستانی است بسیار شیرین و آموزنده که هم اکنون می شنوی.
و آن داستان چنین است که پدر ما، مردی بود وارسته و کاسب که کالا از پیله وران و تجار می خرید و با سود اندک به مردمان می فروخت، که بین کالاهای گوناگون، به عطر و پارچه علاقه بیشتری داشت. به ترتیبی که در سال های آخر عمر، حجره اش پر بود از انواع عطر های خوشبو و پارچه های حریر و دیبا و ابریشم، که همیشه به نازل ترین قیمت می فروخت. همواره هم مشتریان بسیاری که از اقصی نقاط برای خرید عطر و پارچه به سراغش می آمدند، می بایست هفته ها صبر کنند و در نوبت بمانند تا پیله وران و بازرگانان سفر رفته دوباره بیایند و کالا بیاورند. اما عاقبت، آن مرد با ایمان و خداشناس هم از دنیا رفت ولی قبل از مرگش ما را نزد خود خواند و گفت:
من در طول سال ها کسب و کار، سه هزار سکه زر، اندوخته دارم که به هر کدام از شما هزار دینار زر می رسد. ولی دگان خود را دست تو که پسر بزرگ ترم هستی، می سپارم. مغازه را تو باید اداره کنی و اگر برادرانت دوست داشتند که نزد تو می مانند و هر سه با هم شغل پدر را دنبال می کنید. اما اگر دوست نداشتند و هر کدام به راهی رفتند، تو باید هزار سکه ارث خودت را مصرف همین کار و پیشه بگردانی.
بعد از مرگ مرد کاسب که انواع پارچه ها و عطرها را عرضه _
میداشت، پسر بزرگ تر سه هزار سکه زر را به طور مساوی بین خود و دو برادرش تقسیم کرد و گفت: اما می ماند دگان و ملک آن، که طبق وصیت پدر حق تقسیمش را ندارم. اگر دوست دارید نزد من بمانید و سه نفری شغل پدر را ادامه دهیم که چه بهتر ، وگرنه خیر پیش راهتان و به هر کجا بروید و هر کار و شغلی که می خواهید، پیشه خود قرار دهید.
اما دو برادر مقابل او ایستادند و گفتند: مارک و ارث پدر، باید به طور مساوی بین فرزندان تقسیم گردد. پدرمان گفته تو باید شغل و حرفه مرا دنبال کنی، بسیار خوب، ما هم شغل پارچه فروشی را دوست نداریم، آن هم بسیار خوب، اما تو باید بهای ملکی را که پدرمان به تو داده، بین ما تقسیم کنی و برادر بزرگ تر یا همان پیر زالی که برای ملک عفريتان قصه می گفت، وقتی متوجه شد، حریف برادرانش نمی شود و ممکن است که کار اختلاف بالا بگیرد و رسوایی در شهر بیفتد و نام شریف آن پارچه فروش با ایمان خدا بیامرز، سر زبان ها بیفتد، رفت و دو سه نفر خبره را خبر کرد و ایشان دگان را قیمت گذاری نمودند و بهای ملک مغازه را سیصد و پنجاه سکه زر تعیین کردند و پسر بزرگ تر یا همان پیر زال، به جای آنکه به هر کدام از برادرها از بابت سهم ملک دگان مبلغ یکصد و هفده سکه زر بدهد، نفری دویست سکه زر داد و برادر دوم و سوم، هر کدام با یک هزار و دویست سکه زر، ترک دیار خود کرده و به دنبال سرنوشت خویش رفتند.
برادر بزرگ تر یا پیر زال، بعد از برگزاری مراسم چهل پدر، در دگان را _
گشود. به همان شیوه پدر خدا بیامرزش به کار پارچه فروشی و عرضه انواع عطر های خوشبو پرداخت، که خوشبختانه به خاطر نام خوبی که پدر از خود به جا گذاشته بود و همتی که پسر بزرگ به خرج می داد، کار پسر از کار پدر رونق بیشتری گرفت. اما کسی نفهمید که پسر دوم و سوم به کجا رفتند و هیچ کس هم ندانست آن دو نفر با آن یک هزار و دویست سکه خود چه کردند. که یک هزار و دویست سکه زر در آن روزگار ثروت بسیاری بود و حتی ثروتمندان عمده آن دیار، شاید هیچ کدام دارایی شان به هزار سکه هم نمی رسید.
باری یک سال از گشودن مجدد دگان پارچه فروشی و عطر فروشی گذشته بود که پسر بزرگ تر عاقل، هم چهار صد سکه زری را که به برادرانش اضافه داده بود پس انداز کرد و هم دو دهنه ملیر کنار دگان را هم خرید و با شهرت و اعتبار افزون تری به کار داد و ستد مشغول شد. تا اینکه یک روز برادر کوچک تر خود را دید که با لباسی پاره و سرورویی آشفته و چهرهای پژمرده، و در کمال شرمندگی به سراغ او آمد و عذرخواهی کنان گفت: برادر مرا ببخش و به عنوان کارگر خویش در این دگان به کار بگمار، که من ابلهی کردم و یک ساله، تمام ارثیه پدر و دارایی خود را بر باد فنا دادم. لطفا از من نپرس چه کردم که هر چه کردم حماقت و نادانی بود. حال از تو می خواهم پناهم دهی که در این سرمای زمستان نه بیغوله ای برای خوابیدن دارم و نه لقمه نانی برای خوردن.
باری ملک جوانبخت، پسر بزرگ تر یا همان پارچه فروش و _
گشود. به همان شیوه پدر خدا بیامرزش به کار پارچه فروشی و عرضه انواع عطر های خوشبو پر داخت، که خوشبختانه به خاطر نام خوبی که پدر از خود به جا گذاشته بود و همتی که پسر بزرگ به خرج می داد، کار پسر از کار پدر رونق بیشتری گرفت. اما کسی نفهمید که پسر دوم و سوم به کجا رفتند و هیچ کس هم ندانست آن دو نفر با آن یک هزار و دویست سکه خود چه کردند. که یک هزار و دویست سکه زر در آن روزگار ثروت بسیاری بود و حتی ثروتمندان عمده آن دیار، شاید هیچ کدام دارایی شان به هزار سکه هم نمی رسید.
باری یک سال از گشودن مجدد دگان پارچه فروشی و عطر فروشی گذشته بود که پسر بزرگ تر عاقل، هم چهار صد سکه زری را که به برادرانش اضافه داده بود پس انداز کرد و هم دو دهنه ملير کنار دگان را هم خرید و با شهرت و اعتبار افزون تری به کار داد و ستد مشغول شد. تا اینکه یک روز برادر کوچک تر خود را دید که با لباسی پاره و سر ورویی آشفته و چهرهای پژمرده، و در کمال شرمندگی به سراغ او آمد و عذرخواهی کنان گفت: برادر مرا ببخش و به عنوان کارگر خویش در این دگان به کار بگمار، که من ابلهی کردم و یک ساله، تمام ارثیه پدر و دارایی خود را بر باد فنا دادم. لطفا از من نپرس چه کردم که هر چه کردم حماقت و نادانی بود. حال از تو می خواهم پناهم دهی که در این سرمای زمستان نه بیغوله ای برای خوابیدن دارم و نه لقمه نانی برای خوردن.
باری ملک جوانبخت، پسر بزرگ تر یا همان پارچه فروش و _
عطر فروش با ایمان و خدادوست، با مهربانی دست در آغوش برادر کوچک بیست و یک ساله خود انداخت و سر و رویش را غرق بوسه کرد و گفت: برادرجان، گریه نکن. خدا را شکر که پی به نادانی هایت بردی. من هنوز هم همان برادر بزرگ تر تو هستم و این مغازه هم که قدری بزرگ تر شده، همان مغازه پدرمان است. به حمام برو و سر و تن بشوی و در خانه استراحتی بکن و از میان لباس های من هر جامه ای که دوست داشتی انتخاب کن و بپوش، که از فردا صبح با هم، در این دگان به یادگار مانده از پدر را می گشاییم و شب ها هم چراغش را روشن نگه میداریم.
ای ملک جوانبخت، باید اشاره کنم که یکی از آرزوهای آن پدر از دنیا رفته این بود که سه پسرش را داماد ببیند و بعد از دنیا برود که اجل مهلتش نداد، و یک سال بعد که پسر کوچک تر، سرافکنده و ارثیه بر باد داده برگشت، بیست و یک ساله بود. برادر بزرگ تر هم که خانه ای بسیار مرتب و منظم داشت و به تنهایی امور داخلی خانه اش را اداره می کرد، بیست و پنج سال بیشتر نداشت،
باری شش ماه گذشت به ترتیبی که حتی از شهرهای اطراف هم مردم برای خرید عطر و پارچه به دگان آن دو برادر می آمدند، تا اینکه برای برادر بزرگ تر خبر آوردند که برادر دومی تو را، در شهری نزدیک شهر خودمان به جرم دزدی گرفته اند و داروغه حکم بریدن دو انگشت دست راستش را صادر کرده. برادر بزرگ تر با شنیدن این حرف نه تنها اظهار بی تفاوتی نکرد و نگفت خود کرده را تدبیر نیست، بلکه دگان را به برادر _
برای آن بانو گفتم، خلاصه با پرداخت جریمه سنگینی و وساطت آن بانو ، عفو برادرم را گرفتم و شکرکنان به همراه برادر خود از آن شهر خارج شدم.
ای ملک جوانبخت، من شهر زاد قصه گو، برای کوتاه شدن داستان، از ذکر اینکه برادر وسطی پیر زال در طول آن مدت چه ها کرده و چگونه آن همه ارثیه را بر باد داده بود که کارش به دزدی کشید، می گذرم و فقط می گویم، پیر زال برادر و سطی خود را هم به دکان عطاری و بژازی ارثیه رسیده از پدر، اما بزرگ تر شده آورد، و در ادامه داستان برای ملک عفر تیان این گونه ادامه داد که، ما سه برادر چهار سال، در کنار هم کار کردیم که در پایان سال چهارم، پس انداز هرکدام از ما، به غیر از سرمایه ای که در دگان داشتیم، یک هزار و پانصد سکه زر بود، و من تصمیم گرفتم برای خودم و برادرانم زن بگیرم. زیرا من دیگر سی ساله شده بودم و برادرانم هم در سنین بیست و هشت و بیست و شش سالگی بودند. اما این امر خیر صورت نگرفت، زیرا همیشه و همواره برادر وسطی به من می گفت: آخر تا کی و تا چند باید از صبح تا شب توی این دگان تاریک و دور از آفتاب، پارچه ذرع کنیم و عطر را مثقال، مثقال توی شیشه بر یزیم. بیایید دگان را برای مدتی تعطیل کنیم و به قصد تجارت، سفری طولانی آغاز کنیم و گرد عالم بگردیم و با سرمایه ای بیشتر و دستی پر تر، به شهر و دیار خود برگردیم.
برادر و سطی آنقدر در گوش برادر کوچک ترم خواند و آنقدر آن دو به _
من امرار و اعتراض کردند، که من هم مجبور شدم تسلیم گردم، چون آنها حاضر نبودند، خودشان دو تایی به سفر بروند و مرا، با دگان پارچه فروشی و عطاری ام تنها بگذارند. در دگان را بستیم و هر کدام با پانصد سکه زر به راه افتادیم و سه هزار سکه دیگر را در گوشه ای امن، زیر خاک پنهان کردیم، البته باید بگویم که برادر کوچک تر من صادق و حرف شنو و مهربان، اما برادر وسطی، خیره سر و یکدنده و لجباز بود. گذشته از آنکه در بسیاری اوقات به مخالفت با من بر میخاست، برادر کوچک تر را هم بر ضد من تحریک می کرد. اما از آنجا که من برادر بزرگ تر بودم، خیلی چیزها را نادیده و خیلی حرف ها را نشنیده می گرفتم. بالاخره همان گونه که گفتم من تسلیم خواست و نظر برادرانم شدم و مقدار زیادی از پارچه های تیزدوزی و حریر و ترمه و عطرهای خوشبو را به اضافه هزار و پانصد سکه زر (هر نفر پانصد سکه) برداشتیم و عزم سفر کردیم، که سفر ما شش سال طول کشید. در اقالیم گوناگون و کشورهای مختلف و ماورای دریاها، خرید و فروش کردیم، تا اینکه سرمایه نقدی پانصد سکهای روز اول ما، ده برابر شد و چندین برابر هم، کالاهای گوناگون خریداری کردیم.
بالاخره با اصرار من، برادرانم راضی به برگشت به شهر و دیار خودمان شدند. در طول سفر شش ساله، بارها بین من و برادر وسطی ام، اختلاف و بگو مگو رخ داد و بعد از آخرین اختلاف، برادرانم گفتند وقتی به شهر خود بازگشتیم سرمایه هایمان را تقسیم می کنیم و از یکدیگر جدا _
می شویم، زیرا که ما می خواهیم هر کدام جدا و برای خودمان کار کنیم. و من وقتی دیدم حریف برادر وسطی نمی شوم و برادر کوچک تر هم تحت تأثیر اوست به جدا شدن از برادرانم رضایت دادم.
در کشتی نشستیم تا به دیار خود بازگردیم، اختلاف بین ما سه برادر به قدری بالا گرفته بود که بیشتر اوقات من تنها بودم. پانزده روز بود که کشتی ما روی آبهای دریاهای مغرب زمین در حرکت بود و پانزده روز دیگر راه در پیش داشتیم که روزی در عرشه کشتی زن بسیار زیبا اما بی نهایت فقير و ژنده پوشی را دیدم که نشسته و گریه می کرد. برای دلجویی از او، به سویش رفتم و چون از احوالش جویا شدم، به تعریف داستان زندگی سراسر درد و غم انگیز خود پرداخت. از او پرسیدم: چه کاری می توانم برایت انجام دهم. گفت: اگر می خواهی به من نیکی کنی، مرا به عقد خود در آور تا محرم تو گردم، زیرا تو را هم در این کشتی مثل خودم، تنها می بینم، در حالی که بقیه مسافران، همه با هم اند. و چه بسا در همین روزهای باقی مانده مسافرت در دریا، مشکلی برایمان پیش آید، که محتاج کمک یکدیگر باشیم. پس چه بهتر که محرم هم گردیم و در مواقع ضروری کمک هم باشیم، زیرا من تنهای تنها هستم و تو هم که با برادرانت قهری.
وقتی حرف های آن زن را شنیدم به فکر فرو رفتم، ولی سپس قبول کردم و او را به عقد خود در آوردم و در همان کشتی برای او جا و مکان مناسبی تدارک دیدم و جامهای تمیز و آراسته برایش از بازرگانان _
همسفر در کشتی خریداری کردم. و چون قهر و جدایی بین من و برادرانم بسیار بالا گرفته بود، آنان از ماجرای من و زن فقیر اطلاعی پیدا نکردند. من به همسر عقد کرده خود گفتم، عروسی مان باشد برای وقتی که من به شهر و دیار خود رسیدم.
باری، هنوز یک هفته ای باقی بود تا به شهر و دیار خود برسیم که برادرانم توطئه کردند و یک روز هنگامی که من در خواب بودم، دست و پایم را بستند و مرا به دریا انداختند. من در داخل دریا، با مرگ دست و پنجه نرم می کردم که ناگهان دیدم، همسرم یعنی همان زن فقیر و ژنده پوش، خود را به دریا افکند، به سرعت دست و پایم را باز کرد و در یک چشم بر هم زدن مرا به جزیرهای برد و از جلوی چشمانم دور شد. ساعتی در آن جزیره مات و مبهوت نشسته بودم و به ناجوانمردی برادران خود فکر می کردم که چگونه هر دو آنها را از بدبختی نجات دادم، که اگر در مورد برادر وسطی، من شفيع او نزد داروغه نشده بودم، او با انگشتان بریده چگونه قدرت داشت طناب به دست و پای من گره بزند و به کمک هم، مرا به دریا پرت کنند، و در اندیشه آن زن فقیر که چگونه با خبر شد و مرا نجات داد و چرا با آن سر عت از دیده ام پنهان شد؟
غرق بهت و حیرت در جزیره تنها نشسته بودم که ناگهان یک پری دریایی را در مقابلم دیدم، که شباهت عجیب و باورنکردنی با آن زن ژنده پوش داشت که به عقدم درآمد و مرا از غرق شدن نجات داد. با احترام، از جای برخاستم و به پری دریایی سلام کردم در حالی که

